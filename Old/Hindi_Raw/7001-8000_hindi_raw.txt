जिन पौधों की फलियों के गुच्छे काट लिए जाते हैं उन पौधों को जमीन की सतह से काट कर अलग कर दिया जाता है क्योंकि फिर उन पौधों पर फूल नहीं लगते हैं।
बड़ी इलायची की उपज, किस्म तथा फसल उगाने की विधि पर निर्भर करती है।
मेघायल में डवार्फ बुश की ताजी फलियों की अधिकतम उपज लगभग 1300 किलो प्रति हेक्टर पायी गई है।
सिक्किम में पिन्क गोलसी किस्म की उपज लगभग 1375 किलो प्रति हेक्टर प्राप्त हुयी है जबकि रामसी की उपज 1053 किलो तथा डीजोन्गू गोलसी की उपज 1355 किलो प्राप्त हुयी है।
सर्वप्रथम छिमियों को गुच्छों के वृत से तोड़ कर अलग कर लेते हैं।
भट्टियों का निर्माण ईंट तथा गीली मिट्‍टी की सहायता से करते हैं।
भट्टियों के ऊपर हरे बांस के फठियों का मचान बना देते हैं।
लगातार रातदिन भट्टियों को जलाते रहने पर तीन दिनों में बड़ी इलायची सूख कर तैयार हो जाती है।
कच्ची हरी 100 किलो फलियों को सूखाने पर 25 किलो तैयार बड़ी इलायची प्राप्त होती है।
बड़ी इलायची मेंलीफ स्ट्रीक बीमारी अधिक क्षति पत्तियों को पहुँचाती है, इसकी रोकथाम के लिए ब्लाइटोक्स-50 के 0.25 प्रतिशत के घोल का छिड़काव लाभदायक सिद्ध हुआ है।
विषाणु रोगों में फुरकी तथा चिरकी अधिक महत्वपूर्ण है, उनकी रोकथाम के लिए गोलसी तथा रामसी किस्में लगायें।
सिक्किम तथा दार्जिलिंग में बच्चे बड़ी इलायची की पकी फलियों को चाव से खाते हैं।
इसका उपयोग सब्जियों तथा मांस आदि के पकवानों में बहुतायात से किया जाता है।
इसके अतिरिक्‍त बड़ी इलायची का इस्तेमाल चटनी, अचार, बिस्कुट तथा अनेक प्रकार के मसालों का मिश्रण बनाने में किया जाता है।
रोज दो या चार बड़ी इलायची के बीज खाने से मसूड़े मजबूत होते हैं तथा दातो में दर्द नहीं होता है।
बड़ी इलायची लीवर को तन्दुरूस्त बनाती है।
बड़ी इलायची के बीजों के सेवन से गले, फेफड़े तथा हृदय की बीमारियाँ नहीं होती हैं तथा आँखों का जलन समाप्त हो जाती है।
छोटी इलायची को मसाले की रानी कहते हैं।
भारत विश्‍व में इसका सबसे बड़ा उत्पादक एवं निर्यातक देश है जो कुल उत्पादन का सत्तर प्रतिशत तथा विश्‍व व्यापार का साठ प्रतिशत भाग उपजाता है।
भारत में छोटी इलायची का कुल उत्पादन 2300 टन से 2800 टन प्रति वर्ष है।
छोटी इलायची की सूखी फलियों का प्रयोग मसाले तथा औषधि के रूप में किया जाता है, इसके बीजों में 2 - 4 प्रतिशत तक अत्यधिक सुगन्धित वाष्पशील तेल होता है जिसका सुवास अत्यधिक सुखद एवं प्रभाव ठंडा होता है।
छोटी इलायची का पौधा शाकिय, बहुवर्षी तथा इसका बीज एक बीज-पत्री होता है।
इसका पौधा एक ऐसे लम्बे हल्दी के पौधे की तरह दिखाई देता है जिसमें कुछ ही कल्ले निकले हों।
छोटी इलायची के पौधे में एक भूमिगत प्रकन्द होता है, जिसे बल्ब कहते हैं।
सामान्यतः छोटी इलायची के पौधे छः सौ से पन्द्रह सौ मीटर की ऊँचाई पर उगते हैं, जहाँ औसत वर्षा 150 से०मी० तथा तापमान 10 से 35 सेंटीग्रेड रहता है।
इलायची के पौधे को छाया की आवश्यकता होती है, इसलिए बगीचे में इसकी सफलता पूर्वक खेती हो सकती है।
जलाक्रान्त स्थिति तथा सुखाड़ दोनों छोटी इलयाची के लिये हानिकारक होते हैं अतः इसको लगातार ठंडी तथा नम जलवायु की आवश्यकता पड़ती है।
इलायची के पौधों को उगाने के लिये अच्छी जल निकास वाली वनों की उपजाऊ मिट्‍टी, जिसमें बहुतायत में जैवांश उपस्थित हो तथा जिसका पी०एच० 5 से 6 (थोड़ा अम्लीय) हो, उपयुक्‍त होती है।
छोटी इलायची की कुछ अन्य किस्मों की भी खेती भारत के विभिन्न जगहों पर छोटे पैमाने पर की जाती है जैसे केनियेलम, मुजेराबाद, बीजापुर एवं नादान इत्यादि।
मैदानी क्षेत्रों में इसकी खेती करने के लिये जल्दी बढ़ने वाले पेड़ जैसे कैसिया तथा हरिथ्रीना आदि लगाये जाते हैं जो छाया देते हैं।
छोटी इलायची की खेती प्रारोह (सकर) और बीज दोनों से की जाती है।
बीज से उगाये गये पौधे अच्छे माने जाते हैं जिनमें विषाणु रोग का प्रकोप कम होता है।
बीजों को हल्की भुरभुरी मिट्‍टी से ढक देते हैं तथा बोआई के बाद पौधशाला को पुआल से ढक देते हैं तथा सुबह शाम हल्की सिंचाई करते हैं।
अंकुरण के बाद पुआल को हटा दिया जाता है तथा धूप से बचने के लिए छाया की व्यवस्था की जाती है।
जब पौधे 5 - 6 पत्तियों के हो जायें तो उन्हें तैयार खेत में स्थानान्तरित करना चाहिए।
सामान्यतः एक हेक्टर भूमि के लिये एक किलोग्राम बीज की आवश्यकता पड़ती है।
इलायची के पौधों को गोबर की खाद, खल्ली की खाद, हड्‍डी का चूर्ण, मछली का चूर्ण आदि देना चाहिए जिससे पौधे को पर्याप्त मात्रा में जैवांश एवं ह्यूमस मिल सके।
यह मात्रा पौधों की रोपाई के 30 दिनों बाद तीन बार में 45 दिनों के अन्तराल पर देना चाहिए।
कर्नाटक में जहाँ प्रति हेक्टर 5000 पौधे, नालीविधि द्वारा लगाये जाते हैं, वहाँ 120.12 व 240 किलो नेत्रजन, स्फूर तथा पोटाश प्रति हेक्टर दिया जाता है।
प्रारम्भिक पौधशाला से तीन महीने पुरानी पौध को लेकर दूसरी पौधशाला में लगा दिया जाता है एवं इसे एक या दो वर्षों तक बहुत सावधानी से रखा जाता है।
मुख्य भूमि की तैयारी के बाद तैयार पौधों को 2 मी० x 1 मी० की दूरी पर लगाना चाहिए।
छोटी इलायची के पौधों को पहले साल में चार बार, दूसरे साल में तीन बार एवं तीसरे साल में दो बार निकाई-गुड़ाई की आवश्यकता पड़ती है।
इसके अतिरिक्‍त समय-समय पर मिट्‍टी चढ़ाना, खाद देना तथा अवलम्बी पेड़ों की छटाई करना आवश्यक होता है।
छोटी इलायची की खेती में कीटों का कोई विशेष खतरा नहीं रहता है।
थ्रीप्स तथा फलियों के छेदक कीट के नियंत्रण के लिए फेनथियान दवा के 0.075 प्रतिशत के घोल का छिड़काव करें।
इसकी रोक-थाम के लिये रोग ग्रस्त भाग को निकाल कर वहां चूना डाल देना चाहिए।
रोपनी के तीसरे वर्ष से छोटी इलायची में फल लगने आरम्भ हो जाते हैं।
फूल से फल बनने में चार महीने लग जाते हैं जो 30 से 40 दिनों में पक कर तैयार होते हैं।
छोटी इलायची की सभी फलियां एक साथ नहीं पकतीं।
पूरी तरह से पकी फलियां तोड़ने पर, वे सूखाते समय फट जाती हैं जिससे तेल और गुणवत्ता की हानि होती है, इसलिये फलियों को पकने से पहले तोड़ना अच्छा होता है।
एक हेक्टयर खेत में छोटी इलायची की औसत उपज 100 से150 किलो है।
तोड़ी गयी फलियों को धूप में या कृत्रिम सुखाई यन्त्र की सहायता से सुखाया जाता है।
सूखी हरी फलियाँ, बाजारों में अधिक मूल्य पर बिकती है तथा विदेशों में भी इसकी बहुत मांग है।
छोटी इलायची को मिश्रित फसल के रूप में रोबस्टा कॉफी, नारियल तथा सुपारी के वृक्षों के नीचे लगाया जाता है जिसमें प्रति हेक्टर श्रमिकों के लिए कार्य का अवसर तथा शुद्ध आय के बढ़ोत्तरी होती है।
भारत के लोगों ने ही सर्वप्रथम दालचीनी का व्यवहार मसाले के रूप में किया था।
दालचीनी को अंग्रेजी में सीना मोम तथा वानस्पतिक भाषा में सीनामोमम् वैरम् कहते हैं।
दालचीनी का जन्म स्थान श्रीलंका तथा भारत की मालाबार का पहाड़ी क्षेत्र ही है।
भारत दालचीनी की खेती लगभग 200 वर्षों से हो रही है।
भारतीय दालचीनी सीनामोमम् वेरम् नामक पौध के भीतरी छाल का सूखा रूप है।
दालचीनी का छाल हल्का अम्लीय होता है तथा जब इसे टहनियों से अलग करते हैं, तब इसकी खूशबू बढ़ जाती है।
अमलतास की तुलना में दालचीनी की छाल पतली होती है, पत्तियाँ छोटी तथा सुगन्ध गहरी होती है।
भारत प्रति वर्ष 2.5 टन दालचीनी का आयात करता है।
दालचीनी का पौध अधिक सख्त होता है।
पश्‍चिमी घाट के लेटराइट तथा बलुई मिट्‍टी जिसमें पौधों के भोज्य तत्वों की कमी पाई जाती है, दालचीनी की अच्छी फसल होती है।
दालचीनी को समुद्र तल से 1000 मीटर की ऊंचाई वाले स्थानों पर सफलापूर्वक उगाया जा सकता है।
इसे बरानी फसल के रूप में उगाया जाता है अतः ऐसे जगह जहाँ 200-250 से०मी० तक वार्षिक वर्षा होती है, अधिक उपयुक्‍त होते हैं।
साधारणतया दालचीनी को बीजों द्वारा उगाते हैं परन्तु इसे कलम तथा गुटटी द्वारा भी उगा सकते हैं।
जब फल पक कर जमीन पर गिरते हैं तो उन्हें एकत्र करके बीज निकाल लिये जाते हैं तथा उनके ऊपर लगे गुदे को साफ करके उन्हें तुरन्त नर्सरी क्यारी में या पालीथीन के थैलों में बो देना चाहिए।
नर्सरी या थैलों की बराबर सिंचाई करनी चाहिए।
इन पौधों को तब तक छायादार जगहों पर रखें, जब तक पौध 6 महीनों के नहीं हो जायें।
जिस भूमि में दालचीनी रोपनी हो उसमें से खर-पतवार निकाल कर साफ कर लें।
दालचीनी के पौधों के रोपनी का उचित समय जून-जुलाई का है क्योंकि इस समय लगाये गये पौधों को वर्षा का पर्याप्त पानी लगाने के बाद से तीन महीने तक मिलता रहता है।
जहाँ सिंचाई की पर्याप्त सुविधा हो वहां दालचीनी अक्टूबर-नवम्बर तक भी रोपी जा सकती है।
पौधों की तेज वृद्धि के लिये छायादार वृक्ष लगाना आवश्यक है, इसके लिए दो दलीय पेड़ ही चुनना चाहिए।
दालचीनी की फसल में खाद डालने का रिवाज नहीं है।
दालचीनी की अच्छी उपज के लिए नेत्रजनीय उर्वरक का उपयोग वांछनीय है।
जून-जुलाई में निकाई-गुड़ाई के बाद प्रति पेड़ 50 किलोग्राम कम्पोस्ट तथा 250 ग्राम यूरिया मिट्‍टी में डाल कर अच्छी प्रकार मिला दें।
दालचीनी के पेड़ जब 2 - 3 वर्ष के हो जायें तब उन्हें जमीन की सतह से 20 से०मी० ऊपर से काट दिया जाता है ताकि अधिक शाखायें उत्पन्न हों।
वर्षा शुरू होने के बाद दालचीनी की डालों की कटाई करनी चाहिए।
कटाई करने के पहले एक पतली टहनी को काट कर तथा उसका छाल छुड़ा कर देख लेना चाहिए कि छाल आसानी से छूट जाता है या नहीं।
ऐसी टहनी जो दो साल पुरानी हो तथा 1 - 1.25 मीटर लम्बी हो तथा 1.25 से०मी० मोटी हो, सर्वोत्तम दालचीनी प्राप्त करने के लिए बेहतर मानी जाती है।
इस तरह के छाल की लम्बाई सुविधानुसार 10 - 125 से०मी० तक रखी जा सकती है इसको क्‍वील्स यानी सबसे उच्च कोटि की दालचीनी कहा जाता है।
छाल के भीतरी पतले भाग को सुखा कर तैयार की गई दालचीनी को फेदरिंग्स कहा जाता है।
खूब सख्त डाल से छाल को खुरच कर निकाला जाता है जिसे सुखा कर तैयार की गई दालचीनी को स्क्रैप कहा जाता है।
दालचीनी के विभिन्न प्रकार के ग्रेड के मिश्रण को पीस कर दालचीनी का पाउडर बनाया जाता है।
काटी गयी डालियों से छुड़ायी गई छाल को सर्वप्रथम 24 घन्टे तक फरमेन्ट करने हेतु रखा जाता है।
तत्पश्‍चात् धूप में 4 - 5 दिनों तक सुखाया जाता है सुखाने के क्रम में छाल सिकुड़ कर क्‍वील का रूप धारण कर लेती है।
छोटी क्‍वील को बड़ी क्‍वील के भीतर डाल कर रखा जाता है।
इस प्रकार से रखी क्‍वील्स को कम्पाउन्ड क्‍वील्स कहते हैं।
दालचीनी के छाल से तेल निकाला जाता है जिसका इस्तेमाल उच्चकोटि का परप्यूम बनाने में होता है।
इस तरह के तेल की मांग स्वीटजरलैंड, फ्रांस तथा जर्मनी में अत्यधिक है।
इस तेल का औषधीय गुण सर्वाधिक है।
दस वर्ष पुराने बागों से 200 - 300 किलोग्राम दालचीनी प्राप्त होती है।
गुलाबी रोग (पिंक डिजिज): यह कार्टीकम् जवानिकम् नामक फफूंद द्वारा फैलती है।
तने तथा शाखाओं पर गुलाबी सफेद रंग के खादार जगह बनने से वहां की छाल नष्ट हो जाती है जिससे उस टहनी या तने की मृत्यु हो जाती है।
इस रोग की रोकथाम हेतु एक प्रतिशत बोर्डा मिश्रण का छिड़काव करें।
नर्सरी में दालचीनी के पौधों पर ब्लाइट नामक रोग का प्रकोप होने से पौधे मर जाते हैं।
इसकी रोक थाम के लिए इन्डोफिल एम-45 नामक दवा के 0.25 प्रतिशत के घोल का छिड़काव करें।
दालचीनी की फसल पर अनेक कीड़ों का आक्रमण होता है परन्तु दालचीनी को तितली द्वारा अधिक नुकसान होता है।
इस कीट की रोक थाम हेतु क्‍वीनालफांस नामक दवा के 0.05 प्रतिशत के घोल का छिड़काव अधिक लाभप्रद पाया गया है।
पेड़ वाले मसालों में लौंग का महत्वपूर्ण स्थान है।
यह मिरटैसी पौध कुल का सदस्य है जिसे वानस्पतिक भाषा में इवजेनिया कैरिओफाइलस तथा संस्कृत में लवंग के नाम से पुकारते हैं।
लौंग का जन्म स्थान मोल्वक्स (इन्डोनेशिया) है।
लौंग को सर्वप्रथम सन् 1800 ई० में ईस्ट इन्डिया कम्पनी द्वारा मद्रास राज्य में मसालों के बागों में लगाया गया।
यहां इसकी खेती सफल हो जाने के कारण फिर सन् 1850 ई० में इसकी खेती तमिलनाडु के नीलगिरि तथा बरलियार में शुरू की गई।
भारत में लौंग उपजाने वाले क्षेत्रों में राम नाडापूरम् नीलगिरि, त्रिरूनेलवैली तथा कन्याकुमारी तमिलनाडु के मुख्य जिले हैं परन्तु केरल में लौंग की खेती कालिकट, कोटटायम्, क्यूलों तथा त्रिवेन्द्रम जिलों में होती है।
भारत में केरल राज्य में लौंग की खेती सबसे अधिक क्षेत्रफल (596 हैक्टर भूमि) में होती है।
विश्‍व में कुल 30,000 टन लौंग का उत्पादन होता है।
विश्‍व में इन्डोनेशिया सबसे बड़ा लौंग उत्पादक देश है।
इसके अतिरिक्‍त लौंग की खेती पेम्बा, जन्जीबर सिंगापुर, श्रीलंका तथा मलेशिया आदि देशों में भी होती है।
लौंग के लिए गर्म तथा अधिक आर्द्रता वाली जलवायु उपयुक्‍त होती है।
लौंग की सफल खेती के लिए पहाड़ी भूमि को काट कर ढालुदार बना ले जिससे जल निकास तुरन्त हो जाय।
लौंग को समुद्र तल से लेकर 1500 मीटर तक की ऊँचाई वाले जगहों पर भी आसानी से उगाया जा सकता है।
भारत में उपलब्ध लौंग के वृक्षों में अधिक विविधता नहीं मिलती है।
विश्‍व में पेनांग की लौंग गुणवत्ता की दृष्टि से सबसे अच्‍छी मानी जाती है।
भारतीय मसाले अनुसन्धान संस्थान, कालीकट, केरल ने लौंग की दो उन्नत किस्में बी०-59 तथा बी०-995 का विकास किया है जिनकी गुणवत्ता तथा उपज स्थानीय किस्मों से बेहतर है।
लौंग के नये पौधे बीज द्वारा तैयार किये जाते हैं।
लौंग के पेड़ों पर लगे फल जब पूर्णतया पककर तैयार हो कर गिरने लगें तो इन गिरे फलों के बीज निकालें तथा उन्हें अच्छी प्रकार की पौधशाला (नर्सरी) में तुरन्त बो दें।
बीजों को सदैव पंक्‍तियों में बोयें।
प्लास्टिक के थैलों में उपजाऊ मिट्‍टी एक भाग, बालू एक भाग तथा सड़ी कम्पोस्ट तीन भाग का मिश्रण बना कर भरें।
एक साल बाद जब पौध बड़े हो जाते हैं तब उन्हें बड़े आकार (30 से०मी०x15 से०मी०) के थैले में पुनः मिट्‍टी, बालू तथा खाद का मिश्रण बना कर भर देते हैं तथा उसमें पौधों को स्थानान्तरित कर दिया जाता है।
पौध घरों में जल छिड़काव बराबर करते रहें जिससे पौध घरों में हमेशा नमीं बनी रहे ताकि पौधों की बाढ़ अच्छी और शीघ्र हो।
जिस भूमि में लौंग लगाना हो, उसमें से खर-पतवार को निकाल दें तथा मानसून के पहले मई-जून में 6 मीटर की दूरी पर 60 से०मी० गहरा गड्‍ढा बना लें।
प्रथम वर्षा के बाद जून-जुलाई में इन गड्‍ढ़ों में पौध लगायें।
अक्टूबर से मई तक पौधों की सिंचाई पर विशेष ध्यान देना चाहिए।
लौंग के पौधों को थोड़ा-बहुत छायादार वातावरण पसन्द है।
लौंग के बागों में कालापागोनियम मुकुन्वायडीस तथा मीमोसा इनवीसा मिट्‍टी कटाव रोकने हेतु लगानी चाहिए।
लौंग के पौधों को अच्छी बढ़वार के लिए खाद तथा उर्वरक का इस्तेमाल आवश्यक है।
परन्तु केरल राज्य का कृषि विभाग ने लौंग के प्रति वृक्ष में प्रथम वर्ष में 20 ग्राम नेत्रजन, 18 ग्राम स्फूर तथा 50 ग्राम पोटाश देने की अनुशंसा की है तथा इस मात्रा के बराबर मात्रा प्रति वर्ष बढ़ाते बढ़ाते 300 ग्राम नेत्रजन, 250 ग्राम स्फूर तथा 750 ग्राम पोटाश प्रति प्रौढ़ वृक्ष प्रति वर्ष डालते हैं।
लौंग के पौधों पर लगाने के पांच वर्ष बाद फूल लगते हैं लेकिन पौधे 15 - 20 वर्ष के बाद पूर्ण रूपेण फलन की स्थिति में आ जाते हैं।
मैदानी इलाकों में फूलने की क्रिया सितम्बर-अक्टूबर में तथा अधिक ऊंचाई वाले क्षेत्रों में फूल लगने की क्रिया दिसम्बर-जनवरी में शुरू होती है।
इस समय लौंग के फूल-कलियों की लम्बाई 2 से०मी० होती है।
टहनियों के टूटने से अगली फसल की उपज घट जाती है।
लौंग के पेड़ों पर फल नहीं बनने देना चाहिए क्योंकि फल बन जाने पर अगली फसल पर बुरा प्रभाव पड़ता है।
जब लौंग की कलियों के तने सूख कर गहरे भूरे हो जायें तथा कली हल्की भूरी रहे तब समझना चाहिए की लौंग पूर्णतया सूख कर तैयार हो गई।
इस समय सूखी लौंग का वजन कच्ची लौंग का एक तिहाई ही रह जाता है।
लौंग के पूर्ण रूपेण विकसित वयस्क पेड़ से 2 किलो तथा 500 किलो प्रति हेक्टर सूखी लौंग औसतन प्राप्त होती है।
लौंग के पौधों को तना छेदक, स्केल तथा मीलीबग नामक कीट आक्रमण करते हैं।
परन्तु स्केल तथा मीलीबग की रोकथाम हेतु 0.05 प्रतिशत डायमेथोएट (रोगर) का छिड़काव लाभप्रद पाया गया है।
जावित्रि एक कीमती मसाला है।
यह भोज्य सामाग्रियों को सुगन्ध तथा लुभावना रंग प्रदान करता है।
जायफल के पके फलों के भीतरी एरिल को सुखाकर जावित्रि बनायी जाती है तथा बीज (केरनेल) को सुखा कर जायफल।
जायफल का जन्मस्थान इन्डोनेशिया का मोलक्कस द्वीप है।
विश्‍व में कुल 7000 टन जायफल तथा 1700 टन जावित्रि का उत्पादन होता है जिसमें इन्डोनेशिया का योगदान 60 प्रतिशत है।
जायफल की बागवाली के लिए गर्म तथा आर्द्रता वाली जलवायु अधिक उपयुक्‍त होती है।
भारी मिट्‍टी, हल्की दुमट मिट्‍टी और पत्थरीली लाल मिट्‍टी में जायफल की फसल होती है।
अधिक सूखा वातावरण तथा जल जमाव वाली भूमि जायफल की खेती के लिए उपयुक्‍त नहीं होती है।
जायफल के पौधों को लिंग के अनुसार, नर, मादा तथा द्विलिंगीय तीन श्रेणियों में बांटा गया है।
नर पौधों पर केवल फूल लगते हैं परन्तु फल नहीं बनते हैं।
मादा पौधों पर फूल तथा फल दोनो लगते हैं।
फल प्राप्ति के लिए पौधों का मादा तथा द्विलिंगीय होना आवश्यक है।
भारत मसाला फसलें अनुसन्धान संस्थान, कालीकट में जायफल की उन्नत किस्म विकसित करने का कार्य प्रगति पर है।
आमतौर पर जायफल के एक वयस्क पेड़ से 1000 तक फल प्राप्त किये जा सकते हैं।
जायफल का प्रसारण बीजों द्वारा होता है।
बीजों के ऊपर लगी पर्त को अलग करके उन्हें प्लास्टिक के थैलों में मिट्‍टी तथा कम्पोस्ट के मिश्रण को भर कर बोना चाहिए।
बीजो का अंकुरण साधारणतया 50 दिनों बाद होता है।
इन बड़े थैलों में दो भाग कम्पोस्ट तथा दो भाग उपजाऊ मिट्‍टी तथा एक भाग बालू मिश्रण बना कर भरना चाहिए।
ये पौधे 18 - 24 महीनो में स्थानान्तरण लायक हो जाते हैं।
जिस भूमि में जायफल रोपनी हो, उसमें से खरपतवार निकाल कर साफ कर लेना चाहिए।
फिर उसमें 9 मीटर की दूरी पर 60 से०मी० लम्बे, 60 से०मी० चौड़े तथा 60 से०मी० गहरे गड्‍ढे मई माह में खोद लेना चाहिए।
प्रथम वर्षा के बाद इन्हीं गड्‌ढों में जायफल के पौधों की रोपाई करें।
रोपनी के लिए कृत्रिम धूप का प्रबन्ध करना चाहिए।
जायफल के बागों में सुपारी तथा नारियल की अन्तरावर्ती फसल सफलता पूर्वक उगायी जा सकती है।
गोबर की सड़ी खाद-50 किलोग्राम तथा 2.5 किलो हड्‍डी का चूरा प्रति पेड़ की दर से वर्षा शुरू होने पर दें।
उर्वरकों यूरिया 40 ग्राम, सिंगल सुपर फास्फेट 100 ग्राम तथा 80 ग्राम म्यूरिएट आफ पोटाश प्रति पेड़ प्रति वर्ष डालनी चाहिए।
इससे पौधों की वृद्धि तेज होती है।
जायफल के पौधों को रोपने के छ: साल बाद पेड़ों में फूल तथा फल लगने शुरू हो जाते हैं।
फूल लगने के नौ महीने के बाद फल पककर तैयार हो जाते हैं।
फल तैयार होने पर उसकी बाहरी सतह फट जाता है और जावित्रि तथा जायफल अलग हो जाते हैं।
जावित्रि और जायफल को अलग-अलग करके सुखाया जाता है।
सूखने पर लाल रंग की जावित्रि पीले, फिर भुरे रंग की हो जाती है।
कृषकों को 50 प्रतिशत पौधे इस लिए काट देने पड़ते हैं क्योंकि वे नर पौधे होते हैं जिन पर फूल लगते हैं परन्तु फल नहीं बनते हैं।
इस समस्या को वानस्पतिक प्रसारण द्वारा हल किया जा सकता है।
जायफल के अपरिपक्‍व फलों का गिरना एक बड़ी समस्या है।
फलों का सड़ाव काले धब्बों के पड़ जाने से होता है।
इसकी रोकथाम के लिए रोग के लक्षण दिखते ही इन्डोफिल एम-45 के 0.05 प्रतिशत के घोल का दो या तीन बार 12 दिनों के अन्तर पर छिड़काव करें।
इस रोग से बचाव के लिए बागों में अन्तरावर्ती फसलें लगा कर अधिक घना नहीं करें क्योंकि छायादार वातावरण तथा अधिक आर्द्रता इस रोग को बढ़ावा देती हैं।
यह रोग डिप्लोडिया मेटालेन्सीस नामक फफूंद से उत्पन्न होता है।
यह संक्रमण जावित्रि तथा जायफल (केरनेल) तक पहुंच जाता है।
जायफल तथा जावित्रि का इस्तेमाल मसाला तथा दवा दोनों रूप में होता है।
शराब, केक, क्रीम पीस, क्रीम सूप तथा साबुन बनाने में जावित्रि का इस्तेमाल किया जाता है क्योंकि यह हल्के गुलाबी रंग की होती है।
ये काफी उत्तेजक, पाचक तासिर वाले मसाले हैं।
जायफल दस्त तथा अपरा के रोगों की अचूक दवा है।
जायफल के फलों के ऊपरी भाग का अच्छा अचार बनाया जाता है।
केसर सबसे पुराना तथा सब मसालों में सबसे अधिक कीमती मसाला है जिसका जन्म पूर्वी यूरोप माना जाता है।
भारत के अतिरिक्‍त इसकी खेती ईरान, इंग्लैण्ड, चीन, स्पेन, फ्रांस तथा आस्ट्रीया आदि देशों में होती है।
पूरे विश्‍व का 80 - 90 प्रतिशत केसर का उत्पादन अकेले स्पेन करता है।
भारत में केसर का उत्पादन केवल कश्मीर में ही बहुत पहले से होता है।
हिमाचल प्रदेश, अरूणाचल प्रदेश तथा उत्तर प्रदेश इस दिशा में काफी समय से प्रयत्‍नशील है।
केसर की खेती यदि वैज्ञानिक ढ़ंग से की जाय तो अधिक उपज प्राप्त हो सकती है जिसे निर्यात करके अच्छी आय प्राप्त की जा सकती है।
केसर शीतोष्ण जलवायु का मसाला है।
इसे 1,800 से 2,100 मीटर की ऊंचाई वाले स्थानों पर सफलतापूर्वक उगा सकते हैं।
केसर की उपज फूलों की संख्या पर निर्भर करती है और ठण्डे एवं अधिक धूप वाले स्थानों पर फूल अधिक संख्या में आते हैं।
एक हजार से 1500 किलोमीटर वर्षा वाले स्थान इसके लिए उपयुक्‍त होते है और हिमपात का होना भी लाभदायक सिद्ध होता है।
केसर की खेती के लिए बलुई मिट्‍टी सर्वोत्तम होती है।
चिकनी मिट्‍टी तथा अन्य भारी मिट्‍टियों में इसकी वृद्धि धीमी गति से होती है तथा कन्द (धन कन्द) पूरा आकार ग्रहण नहीं कर पाते हैं।
भूमि को पहले तीन चार बार जोत कर पाटा चला दें।
मिट्‍टी की तैयारी ग्रीष्म ऋतु में ही करनी चाहिए।
केसर बोने के लिए सर्वप्रथम खेत में छोटी छोटी क्यारियाँ बनानी चाहिए।
क्यारियों की शक्ल आयताकार या वर्गाकार होनी चाहिए।
केसर को कन्द द्वारा उगाया जाता है।
अतः 2.5 से०मी० या इससे बड़े आकार के कन्दों में फूल उसी वर्ष आ जाते हैं।
इसलिए परिस्थिति को ख्याल में रखकर बड़े कन्दों को ही रोपना चाहिए।
कन्द रोपाई का कार्य जुलाई के मध्य में करना चाहिए।
जितनी देर में कन्द रोपाई की जायेगी उपज उतनी ही कम होगी।
अतः समय पर रोपाई अवश्य करें।
कन्द के विकास पर उनके बीच की दूरी तथा गहराई का सराहनीय प्रभाव पड़ता है।
कन्द से कन्द के बीच की दूरी 10 से०मी० तथा दो पंक्‍तियों के बीच की दूरी 15 से 20 से०मी० रहनी चाहिए।
अधिक गहराई पर लगाये गये कन्द कम वृद्धि करते हैं तथा उनकी संख्या में भी कमी पाई जाती है।
डिबलर की सहायता से कन्दों की रोपाई करने से अच्छी उपज मिलती है।
कन्द के आधार वाले सिरे को नीचे तथा शीर्ष के नुकीले भाग को ऊपर रखना चाहिए।
एक हेक्टर खेत में कन्दों की रोपाई करने के लिए लगभग 2,50,000 कन्दों की आवश्यकता होती है।
केसर की क्यारियों की निराई-गुड़ाई करनी आवश्यक होती है।
केसर में एक वर्ष में चार बार गुड़ाई करने से अच्छी उपज प्राप्त होती है।
ये गुड़ाइयाँ क्रमशः मार्च, जुलाई, अगस्त तथा सितम्बर में करनी चाहिए।
कश्मीर में केसर की फसल में सामान्यतः कोई भी खाद नहीं डाली जाती है।
परन्तु प्रयोगों से यह ज्ञात हुआ है कि कार्बनिक खादों तथा उर्वरकों का फूलों की संख्या पर अच्छा प्रभाव पड़ता है।
स्पेन में लोग विष्ठा की खाद का प्रयोग करते हैं।
सुपर फास्फेट तथा म्यूरिएट ऑफ पोटाश को गोबर की खाद के साथ मिट्‍टी की अन्तिम जुताई के समय डाले तथा यूरिया को चार किस्तों के अंकुरण के 20, 45, 65 तथा 85 दिनों बाद खड़ी फसल में डालें।
आम तौर पर केसर के खेत में सिंचाई नहीं की जाती है, परन्तु कन्द लगाने के बाद यदि एक सप्ताह के भीतर वर्षा नहीं होती है तो हल्की सिंचाई कर देनी चाहिए।
फूलों को हाथ से प्रातःकाल तोड़ा जाता है तथा तोड़े गये फूलों को तीन से पांच दिनों तक धूप में सुखाया जाता है।
जब फूल सूख जाते हैं तो फूल में से स्टिगमा (स्री केसर) चुन लिये जाते हैं।
स्टिगमा का सबसे ऊपरी भाग जो लाल नारंगी रंग का होता है, सबसे उच्च कोटि का होता है।
स्टिगमा के निचले भाग का केसर कुछ निम्‍न कोटि का होता है।
जिसे मागेंरा केसर कहते हैं।
इसमें कुछ श्‍वेत झलक पायी जाती है जिसकी बाजार में कीमत कम मिलती है।
लगभग 115 फूलों से निकाले गये स्‍त्री केसर से एक ग्राम व्यापारिक केसर प्राप्त होती है अतः स्पष्ट है कि एक किलोग्राम केसर के लिए लगभग 1,15,000 फूलों की आवश्यकता पड़ती है।
चार पांच वर्षों के बाद एक कन्द कई कन्दों को जन्म देता है।
जिसके कारण सीमित स्थान में कई कन्द होने से उनकी वृद्धि रुक जाती है इसलिए इन कन्दों को खोदकर अलग-अलग करके लगा देना चाहिए।
केसर एक शाही मसाला है।
भारत में केसर का उपयोग अनेक आयुर्वेदिक तथा यूनानी दवाओं में किया जाता है।
केसर की तासीर उत्तेजक, गर्म सूखी होती है जिससे पाचन, पेशाब तथा औरतों के आन्तरिक रोगों में लाभप्रद होता है।
केंसर दिल के रोगियों के लिये तो अमृत है।
केसर के सेवन से नर-नारी सदैव जवान बने रहते हैं।
प्राचीन काल में भी राजा-महाराजा केसर का प्रतिदिन सेवन अवश्य करते थे।
यही कारण है कि केसर आज भी दुनिया का सबसे बहुमूल्य मसाला है।
गोविन्द बल्लभ पन्त कृषि एवं प्रौद्योगिक विश्‍वविद्यालय, पन्तनगर द्वारा 'उत्तराखण्ड में कृषि का रूपान्तरण' विषय दो दिवसीय कार्यशाला का आयोजन राजभवन उत्तराखण्ड, नैनीताल में मई 13-14, 2010 को किया गया।
कार्यशाला के उद्‍घाटन अवसर पर मुख्य अतिथि महामहिम राज्यपाल उत्तराखण्ड, श्रीमती माग्रेंट अल्वा ने अपने सम्बोधन में प्रदेश के नवयुकों का पलायन रोकने व प्रवासी युवाओं को प्रदेश में वापस बुलाने तथा उन्हें यहां के विकास में भागीदार बनाने के लिए प्रदेश की कृषि को लाभदायक बनाने की जरूरत पर बल दिया।
श्रीमती अल्वा ने कहा कि उत्तराखण्ड अपने तीर्थ स्थलों एवं सुन्दरता के लिए भारत के साथ-साथ विश्‍वभर में जाना जाता है लेकिन इसके विकास, विशेष रूप से यहां की कृषि के विकास के लिए दूरगामी प्रभाव वाली योजनाओं की आवश्यकता है।
उन्होंने प्रदेश के कृषि विकास के लिए प्रभावी एवं उपयोगी रणनीति तैयार करने की अपील की, जिससे पर्वतीय किसानों के जीवन स्तर में सुधार हो सके।
विशिष्‍ट अतिथि मा० कृषि मंत्री उत्तराखण्ड श्री त्रिवेन्द्र सिंह रावत ने बढ़ते शहरीकरण एवं औद्योगिक दबाव के कारण राज्य की कृषि भूमि बचाने को वर्तमान समय की सबसे बड़ी प्राथमिकता बताया।
उन्होंने बदलती पर्यावरणीय दशाओं के अनुसार ही राज्य की भावी कृषि विकास नीति तय करने का सुझाव दिया।
श्री रावत ने पर्वतीय क्षेत्रों के लिए सामुदायिक कृषि को उपयोगी बताते हुए भूमि की स्वैच्छिक चकबन्दी को अपनाने एवं पूरे राज्य में इसे लागू करने तथा स्पेशल एग्रीकल्चर जोन (साज) स्थापित करने पर जोर दिया।
कुलपति, पन्तनगर विश्‍वविद्यालय डा० बी०एस० बिष्‍ट ने अपने स्वागत संबोधन में उम्मीद जतायी कि कार्यशाला से राज्य के कृषि विकास कार्यक्रम को नया आयाम मिलेगा।
साथ ही पंतनगर विश्‍वविद्यालय के विजन-2030 कार्यक्रम को भी महत्वपूर्ण आधार प्राप्‍त होगा।
गैर सरकारी संस्था 'जीन कैम्पेन' की डा० सुमन सहाय एवं पद्‍मश्री डा० शेखर पाठक ने राज्य के कृषि विकास में सामाजिक क्षेत्र एवं पर्यावरण से जुड़े महत्वपूर्ण तथ्यों से अवगत कराया।
कार्यशाला का समन्वयन कुलपति डा० बी०एस० बिष्‍ट एवं सचिव, राज्यपाल, श्री अशोक पई द्वारा किया गया।
कार्यशाला को चार वर्गों कृषि, उद्यान, पशुपालन तथा सामाजिक चुनौतियां, जैव विविधता एवं पर्यावरण में विभाजित कर गहन विचार-विमर्श किया गया तथा संस्तुतियाँ दी गयीं।
कार्यशाला के दूसरे दिन समापन सत्र को संबोधित करते हुए महामहिम राज्यपाल ने कहा कि पर्वतीय क्षेत्र में कृषि, बागवानी, पशुपालन आदि के विकास से सम्बन्धित संस्तुतियों का परीक्षण कृषि वैज्ञानिक डा० एम०एस० स्वमीनाथन की अध्यक्षता में गठित कमेटी करेगी।
कार्यशाला में मुख्य रूप से स्पष्‍ट कृषि व चकबंदी नीति बनाने, महिलाओं व बच्‍चों में कुपोषण कम करने, कृषि के साथ-साथ पशुपालन, जड़ी-बूटी उत्पादन, बागवानी आदि को बढ़ावा देने की संस्तुतियां की गई, जिस पर रू० तीन हजार करोड़ का आंकलित व्यय केन्द्र सरकार को प्रस्तावित किया गया।
कार्यशाला में दी गई संस्तुतियों को परीक्षण के उपरान्त पन्तनगर विश्‍वविद्यालय द्वारा 'नैनीताल घोषणा' शीर्षक से प्रकाशित कर राज्य सरकार को प्रेषित कर दिया गया है, जिससे राज्य के कृषि सम्बन्धी नीति निर्धारित करने तथा कार्यक्रम क्रियान्वयन में सहयोग मिलेगा।
प्रसार शिक्षा निदेशालय एवं धानुका एग्रीटेक लि०, नई दिल्ली के संयुक्‍त तत्वावधान में एक दिवसीय संगोष्‍ठी का आयोजन जून 08, 2010 को कृषि महाविद्यालय के सभागार में किया गया।
उन्होंने इन परिस्थितियों में सुरक्षा को ध्यान में रखते हुए रसायनों के विवेकपूर्ण एवं एकीकृत प्रयोग की आवश्यकता बताई।
विश्‍वविद्यालय की दूरगामी योजना विजन-2030 का जिक्र करते हुए डा० बिष्‍ट ने ज्ञान आधारित कृषि को महत्वपूर्ण बताया तथा भविष्य की खाद्य समस्या को ध्यान में रखते हुए द्वितीय हरित क्रांति के मुख्य मुद्‍दों एवं बिन्दुओं को स्पष्‍ट करने की भी अवश्यकता बतायी।
निदेशक प्रसार शिक्षा डा० वाई०पी०एस० डबास ने इस संगोष्‍ठी से विशेष रूप से किसानों के लिए एक नयी दिशा मिलने की उम्मीद जताई।
इस संगोष्‍ठी में अगले पचास वर्ष में कृषि विकास के लिए दीर्घकालीन योजना बनाने तथा उस पर कार्य करने की आवश्यकता पर बल दिया गया।
इस संगोष्‍ठी में विश्‍वविद्यालय के कृषि विज्ञान केन्द्रों के वैज्ञानिक, स्वयंसेवी संस्थाओं के प्रतिनिधि एवं प्रगतिशील कृषकों ने प्रतिभाग किया।
आर्थिक विकास कार्यक्रमों से महिलाओं को सीधे तौर पर जोड़ने तथा गृह विज्ञान के क्षेत्र में हासिल शोध उपलब्धियों को ग्रामीण क्षेत्रों तक पहुँचाने के उद्‍देश्य से गृह विज्ञान महाविद्यालय तथा प्रसार शिक्षा निदेशालय के संयुक्‍त तत्वाधान में दो दिवसीय 'गृह विज्ञान अनुसंधान एवं प्रसार इण्टरफेस' विषयक कार्यशाला का आयोजन अप्रैल 09-10, 2010 को गृह विज्ञान महाविद्यालय के सभागार में किया गया।
इस कार्यशाला के उद्‍घाटन अवसर पर मुख्य अतिथि एवं कुलपति डा० बी० एस० बिष्‍ट ने अपने संबोधन में गृह विज्ञान के क्षेत्र में विकसित तकनीकों के सार्थक प्रसार हेतु एक सशक्‍त प्रसार तंत्र की आवश्यकता पर बल दिया।
इसके साथ ही उन्होंने प्रसार तंत्र से जुड़े वैज्ञानिकों एवं अधिकारियों से गृह विज्ञान के क्षेत्र में विकसित विभिन्‍न तकनीकों की सही जानकारी प्राप्‍त करने तथा उन्हें आम लोगों तक पहुँचाने की अपेक्षा की।
अधिष्‍ठाता, गृह विज्ञान महाविद्यालय, डा० रीता सिंह रघुवंशी ने कृषक परिवारों के जीवन स्तर में गुणवत्तायुक्‍त सुधार लाने एवं इसके मापदण्ड तय करने की जरूरत बताई।
निदेशक शोध, डा० एस०के० सैनी ने प्रदेश की कृषि में महिलाओं की भागीदारी को अहम बताते हुए उनके जीवन स्तर में सुधार पर जोर दिया।
क्षेत्रीय परियोजना निदेशालय, जोन-IV, कानपुर के मुख्य वैज्ञानिक डा० अतर सिंह ने कृषि की नयी तकनीकों के अपनाने की वर्तमान दर 6 प्रतिशत में आशाजनक वृद्धि तथा प्रसार की विशेष कार्ययोजना निर्धारित करने पर बल दिया।
इस कार्यशाला में गृह विज्ञान की अखिल भारतीय समन्वित शोध परियोजना तथा उत्तर प्रदेश एवं उत्तराखण्ड के कृषि विज्ञान केन्द्रों के कार्यक्रम समन्वयकों एवं वैज्ञानिकों सहित कुल 50 वैज्ञानिकों ने प्रतिभाग किया।
प्रतिभागियों द्वारा इस कार्यशाला में भागीदारी को लाभकारी एवं यहाँ अर्जित ज्ञान को सर्वदा उपयोगी बताया गया साथ ही इस कार्यशाला को शोध व प्रसार के बीच सामंजस्य स्थापित करने वाला बताया गया।
क्षेत्रीय परियोजना निदेशालय, जोन-IV, कानपुर के मुख्य वैज्ञानिक डा० अतर सिंह ने भी इस कार्यशाला को समय की माँग एवं ग्रामीण अर्थव्यवस्था सुधार का सशक्‍त माध्यम बताया।
साथ उन्होंने इसी तर्ज पर प्रशिक्षणों के आयोजन की भी वकालत की।
इस कार्यक्रम का समन्वयन डा० दीपा विनय द्वारा किया गया।
इस कार्यक्रम में विभिन्‍न पहलुओं पर डा० दीपा विनय, डा० आभा आहूजा, डा० मनीषा गहलोत, डा० प्रतिभा क्‍वात्रा एवं श्रीमती पुष्पा शुक्‍ला द्वारा व्याख्यान दिये गये।
कृषि विज्ञान केन्द्र, रानीचौरी (टिहरी-गढ़वाल) तथा वानिकी एवं पर्वतीय कृषि महाविद्यालय, पर्वतीय परिसर, रानीचौरी के संयुक्‍त तत्वाधान में एक दिवसीय किसान मेला एवं कृषि प्रदर्शनी का आयोजन मई 17, 2010 को किया गया।
मेला समारोह का उद्‍घाटन करते हुए मा० कुलपति डा० बी०एस० बिष्‍ट ने अपने सम्बोधन में कहा कि कृषकों को कृषि से सम्बंधित नवीनतम तकनीक अपनाकर उत्पादन में बढ़ोत्तरी लानी चाहिए जिससे उन्हें श्रम के अनुसार उत्पादन मिले।
किसान मेला एवं कृषि प्रदर्शनी में कृषि विज्ञान केन्द्र, वानिकी एवं पर्वतीय कृषि महाविद्यालय के विभागों के अतिरिक्‍त जनपद के रेखीय विभागों एवं स्वयंसेवी संस्थाओं द्वारा स्टॉल लगाये गये एवं अपने विविध उत्पादों एवं तकनीकों का प्रदर्शन किया।
मुख्य अतिथि द्वारा कृषि प्रदर्शनी का निरीक्षण करते हुए कार्यकलापों को सराहा गया।
मेले के मुख्य आकर्षण खरीफ की उन्‍नत फसलों एवं सब्जियों के उन्‍नत बीजों का प्रदर्शन एवं बिक्री, उन्‍नत कृषि यंत्रों का प्रदर्शन एवं बिक्री तथा व्याख्यानमाला के अन्तर्गत वैज्ञानिक वार्ताएं आयोजित कर किसानों को जानकारी दी गई।
साथ ही मेले में आये हुए कृषकों की कृषि सम्बन्धी समस्याओं का समाधान किया गया।
विश्‍व पर्यावरण दिवस के अवसर पर कृषि विज्ञान केन्द्र, लोहाघाट के तत्वावधान में चम्पावत में एक दिवसीय किसान मेला एवं कृषि प्रदर्शनी का आयोजन जून 05, 2010 को किया गया, जिसका उद्‍घाटन सयुंक्‍त निदेशक (उच्‍च शिक्षा) उत्तराखण्ड, डा० बी०एस० बिष्‍ट द्वारा किया गया।
इन स्टालों के माध्यम से मेले में आये कृषकों को सम्बन्धित विभागों द्वारा नवीनतम तकनीकियों एवं जानकारियों से अवगत कराया गया।
कृषि विज्ञान केन्द्र, लोहाघाट के स्टाल पर केन्द्र द्वारा विकसित नवीनतम तकनीकियों की जानकारी दी गयी, साथ ही कृषकों को उन्‍नत तकनीकी से सब्जी के संकर एवं उन्‍नत बीजों के द्वारा उगाई गयी पौध का भी विक्रय किया गया।
इस किसान मेले में लगभग 500 कृषकों एवं महिला कृषकों ने सहभागिता की।
कृषि विज्ञान केन्द्र, ग्वालदम (चमोली) में एक दिवसीय किसान मेला एवं कृषि प्रदर्शनी का आयोजन अप्रैल 22, 2010 को किया गया।
जनपद स्तरीय रेखीय विभागों के अधिकारियों तथा स्वयं सेवी संस्थाओं के प्रतिनिधियों ने भी अपने-अपने विभागों तथा संस्थाओं द्वारा चलायी जा रही योजनाओं की जानकारी कृषकों को दी।
कृषक गोष्‍ठी में किसानों को खेती तथा पशुपालन से संबंधित समस्याओं का केन्द्र के वैज्ञानिकों द्वारा समाधान किया गया।
इस अवसर पर कृषि प्रदर्शनी में कृषि विज्ञान केन्द्र एवं रेखीय विभागों ने अपने विविध उत्पादों एवं तकनीकों का प्रदर्शन किया।
मा० कुलपति, डा० बी०एस० बिष्‍ट द्वारा जून 22, 2010 को कृषि विज्ञान केन्द्र, मटेला (अल्मोड़ा) का भ्रमण किया गया।
साथ ही केन्द्र पर निर्मित प्रशासनिक भवन, छात्रावास एवं आवासीय भवनों का निरीक्षण किया गया तथा वैज्ञानिकों की बैठक आयोजित कर केन्द्र के कार्यों की समीक्षा की गयी।
इस दौरान अधिष्‍ठाता वानिकी एवं पर्वतीय कृषि महाविद्यालय, रानीचौरी, डा० एम०सी० नौटियाल एवं अधिष्‍ठाता, औद्यानिकी महाविद्यालय, भरसार, डा० पी०एस० बिष्‍ठ भी उपस्थित थे।
कुलपति डा० बी०एस० बिष्‍ट द्वारा कृषि विज्ञान केन्द्र, ग्वालदम के वैज्ञानिकों के साथ चमोली जनपद के जनजातीय बहुल जोशीमठ विकासखण्ड के सीमान्‍त क्षेत्रों में जुलाई 12-14, 2010 तक भ्रमण किया गया।
डा० बिष्‍ट ने बताया कि पंतनगर विश्‍वविद्यालय इन सीमान्त क्षेत्रों के ग्रामवासियों को औद्योगिकी व पशुपालन से जोड़कर स्वरोजगार के लिए प्रेरित करने हेतु भारतीय सेना के सहयोग से एक परियोजना पर कार्य कर रहा है।
उन्होंने इन गांवों के कृषक प्रक्षेत्रों पर भ्रमण कर उगाई जा रही विभिन्‍न फसलों व उनकी प्रजातियों के बारे में काश्तकारों से उन्‍नतशील व नवीनतम प्रजातियों को उगाने का आह्वान किया।
फसलों के रोगों व कीटों से सम्बन्धित कृषकों द्वारा रखी गयी समस्याओं का समाधान कृषि विज्ञान केन्द्र के प्रभारी अधिकारी डा० एस०एम०ए० रहमान द्वारा किया गया।
जन प्रतिनिधियों एवं काश्तकारों ने क्षेत्र में बेमौसमी सब्जी उत्पादन व औद्योगिकी की अपार सम्भावनाओं के बारे में मा० कुलपति को अवगत कराया।
डा. बिष्‍ठ द्वारा माणा व मलारी गाँव में काश्तकारों को सब्जियों के मिनीकीट भी वितरीत किये गये।
उन्होंने बताया कि इस परियोजना को मूर्त रूप देने के लिए शीघ्र ही पंतनगर विश्‍वविद्यालय के कृषि वैज्ञानिकों का दल इन क्षेत्रों का भ्रमण करेगा।
श्री भगत सिंह कोशियारी, मा० सदस्य राज्य सभा एवं पूर्व मुख्यमंत्री, उत्तराखण्ड द्वारा कृषि विज्ञान केन्द्र तथा वानिकी एवं पर्वतीय कृषि महाविद्यालय, रानीचौरी का अप्रैल 08, 2010 को भ्रमण किया गया।
उनके द्वारा कृषि विज्ञान केन्द्र के सूचना केन्द्र की भूरि-भूरि प्रशन्सा की गयी एवं कृषि विज्ञान केन्द्र द्वारा चलाये जा रहे कार्यक्रमों की सराहना की गयी।
उन्होंने यह भी कहा कि कृषि विज्ञान केन्द्र किसानों तक कृषि की उन्‍नत तकनीकें पहुँचाने के सबसे उचित माध्यम हैं।
उनके द्वारा पर्वतीय क्षेत्रों की विषम परिस्थितियों में कृषि विज्ञान केन्द्र के वैज्ञानिकों द्वारा किये जाने वाले प्रयासों की सराहना की गयी।
प्रसार शिक्षा निदेशालय के तत्वावधान में उत्तराखण्ड के कृषि विज्ञान केन्द्रों की मध्यावधि समीक्षा कार्यशाला का आयोजन मई 17-18, 2010 को वानिकी एवं पर्वतीय कृषि महाविद्यालय, रानीचौरी में किया गया।
मुख्य अतिथि सहायक महानिदेशक (कृषि प्रसार), डा० ए०के० मेहता ने कृषकों को तकनीकी रूप से प्रशिक्षित कर मानव संसाधन के रूप में विकसित करने पर जोर दिया।
क्षेत्रीय परियोजना निदेशक, जोन-IV, कानपुर डा० ए०के० सिंह ने कहा कि कृषि विज्ञान केन्द्रों को जनपद के रेखीय विभागों के साथ मिलकर कृषि से सम्बन्धित नवीनतम उन्‍नत तकनीक का प्रदर्शन किया जाय।
निदेशक प्रसार शिक्षा डा० वाई०पी०एस० डबास ने कृषि विज्ञान केन्द्रों द्वारा जनपदवार रणनीति बनाकर कार्य करने की आवश्यकता पर बल दिया।
कार्यशाला में उत्तराखण्ड के कृषि विज्ञान केन्द्रों की अक्टूबर 2009 से मार्च 2010 तक के कार्यों की समीक्षा की गई तथा आगामी एक वर्ष की कार्ययोजना पर विस्तृत चर्चा करके उसे कार्यरूप दिया गया।
कुक्‍कुट इकाई से सात सप्‍ताह की उम्र पर 2100 ग्राम शरीर भार तथा 19 सप्‍ताह की उम्र पर अंडा उत्पादन प्राप्‍त हो रहा है।
प्रदर्शन पर प्रति इकाई कुल रू० 4500. 00 प्रति वर्ष का खर्च आया।
प्रदर्शन परिणामों को देखते हुए क्षेत्र के कुक्कुट पालकों को काफी प्रोत्साहन मिल रहा है।
प्रर्दशन परिणाम से यह निष्कर्ष निकलता है कि यदि कैरी द्वारा विकसित प्रजातियों को जनपद के कृषकों द्वारा अपनाया जाय तो कुक्कुट पालकों के आर्थिक स्तर में सुधार होगा।
विमोचन करते हुए इन साहित्यों को प्रसार कर्मोयों एवं कृषकों कि लिए अत्यन्त लाभकारी बताया गया।
जनपद अल्मोड़ा के ग्राम कैहड़गांव, विकास खण्ड स्यालदे के कृषकों द्वारा अपनी भूमि अनुसंधान एवं प्रसार केन्द्र की स्थापना हेतु गोविन्द बल्लभ पंत कृषि एवं प्रौद्योगिक विश्‍वविद्यालय, पंतनगर को निःशुल्क हस्तानान्तरित की गयी है।
इस अनुसंधान एवं प्रसार केन्द्र की स्थापना का मुख्य उद्देश्य कृषि, औद्योगिकी एवं पशुपालन के क्षेत्र में पर्वतीय नदी घाटी क्षेत्रों में त्वरित विकास हेतु पर्यावरण संतुलित आधारित मॉडल तैयार करना व प्रचार-प्रसार का कार्य करना है।
इस हेतु विभिन्‍न विषयों के वैज्ञानिकों व विकास में कार्यरत विभागों की सहायता ली जायेगी।
डा० विष्‍ट ने कहा कि पर्वतीय क्षेत्रों की नदी घाटियों में पूरे प्रदेश को फल-सब्जी व दूग्ध आपूर्ति की पूरी क्षमता है।
निदेशक प्रसार शिक्षा, डा० डबास ने बताया कि सर्वप्रथम कृषकों व कृषि आधारित उद्यमिता के प्रशिक्षण का कार्य प्रारम्भ करने के साथ-साथ कृषि हेतु स्थानीय कृषकों को उन्‍नत बीज, सब्जी पौध व फलों की पौध उपलब्ध करायी जायेगी।
कृषि विज्ञान केन्द्र, चमोली (ग्वालदम) द्वारा ग्रामीण युवाओं हेतु 'कमपोस्ट का व्यवसायिक उत्पादन' विषयक प्रशिक्षण का आयोजन फरवरी 21-25, 2011 को किया गया।
पर्वतीय क्षेत्रों में अधिकांश कृषक अपने जीवन यापन के लिए खेती पर निर्भर हैं, जिस पर वह परम्परागत ढंग से बनी खाद का ही उपयोग कर रहे हैं।
यहाँ पर जंगल होने के कारण जैव अवशेषों की प्राप्‍ति आसानी से हो जाती है जो जैविक तकनीकी का प्रमुख अंग है।
डा० रहमान ने कहा कि सामान्यतः कृषक बिना सड़े हुए व कच्‍चे गोबर का प्रयोग खेत में कर देते हैं, जिससे खेतों में कुरमुला कीट की समस्या उत्पन्‍न हो जाती है और यह फसलों को अधिक हानि पहुँचाते हैं।
पशुपालन विशेषज्ञ, डा० उमा नौलिया द्वारा प्रशिक्षण के दौरान पशुओं को स्वस्थ रखने की जानकारी दी गयी।
केन्द्र द्वारा विगत त्रैमास में चार प्रशिक्षणों का आयोजन किया गया, जिसमें 07 ग्राम सभाओं से आये 49 पुरूषों व 22 महिलाओं ने प्रतिभाग किया।
इन कार्यक्रमों में प्रशिक्षणार्थियों को सूक्ष्म सिंचाई तकनीक, पॉली टनल में सब्जी उत्पादन, पर्वतीय क्षेत्रों में जैविक कृषि, मिर्च उत्पादन की उन्‍नत शस्य क्रियाओं आदि विषयों पर विस्तृत जानकारी दी गयी तथा 'Seeing is believing' सिद्धान्त के तहत वीडियों फिल्मों के माध्यम से किसानों को प्रशिक्षित किया गया।
कृषि विज्ञान केन्द्र, जाखधार द्वारा एक दिवसीय किसान मेले का आयोजन मार्च 28, 2011 को किया गया।
इस मेले में जनपद के विभिन्‍न ग्रामों से आए 500 से अधिक कृषकों ने प्रतिभाग किया।
इस अवसर पर जिले से कृषि विभाग, उद्यान विभाग, पशु पालन विभाग, ग्राम्या व गैर सरकारी संगठनों द्वारा स्टाल लगाकर अपनी योजनाओं व गतिविधियों के बारे में कृषकों को अवगत कराया।
कृषकों ने केन्द्र के प्रक्षेत्र पर प्रदर्शित पॉलिथीन मल्च, कम लागत के पॉलीहाउस में बेमौसमी सब्जी उत्पादन व सूक्ष्म सिंचाई की तकनीकों का अवलोकन किया तथा कृषकों द्वारा गोष्‍ठी के माध्यम से अपनी समस्याओं व जिज्ञासाओं का समाधान केन्द्र के वैज्ञानिकों द्वारा प्राप्‍त किया।
लार्ज स्केल डिमान्सट्रेशन ऑफ आई०पी०एम० टैक्‍नोलाजी इन उत्तराखण्ड परियोजना के तहत केन्द्र द्वारा परियोजना के अन्तर्गत चयनित ग्रामों तपनीपाल, गोसनी एवं परध्यानी में एक दिवसीय प्रशिक्षण आयोजित किया गया।
प्रत्येक गॉव से तीस कृषकों को चयनित किया गया।
इसके अतिरिक्‍त जलवायु के अनकूल अधिक उत्पादन देने वाली प्रजातियों, वर्षा जल संग्रह, प्लास्टिक मल्विंग, लो-टनल पॉलीहाउस में नर्सरी उत्पादन आदि विषयों पर विस्तृत जानकारी दी गयी।
केन्द्र द्वारा परियोजना के अन्तर्गत कृषकों हेतु सब्जियों के संकर बीज व ट्राइकोडर्मा भी उपलब्ध कराया गया।
कृषि विभाग के सौजन्य से स्पेशल कंपोनेंट प्लान के तहत कृषकों की रोजगारपरक तकनीक विषय पर दो दिवसीय कार्यशाला फरवरी 8-9, 2011 को आयोजित की गई।
सहायक निदेशक जलागम, श्री आर०के० आजाद, ने कार्यशाला का शुभारम्भ करते हुए कहा कि बढ़ती आबादी, घटती जोत एवं समय पर वर्षा न होने आदि परिस्थितियों को देखते हुए कृषकों को आधुनिक कृषि तकनीक को अपनाना होगा।
केंद्र के प्रभारी अधिकारी, डॉ० एम०पी० सिंह ने कहा कि केंद्र की ओर से हर समय किसानों को कृषि बागवानी, सब्जी उत्पादन की वैज्ञानिक जानकारी एवं परामर्श दिया जाता रहा है।
सब्जी वैज्ञानिक डा० आराधना जोशी एवं डा० अजय कुमार सिंह ने सब्जी पौधों की नर्सरी से लेकर इस कार्य में संरक्षित खेती के महत्व का प्रदर्शन कराया।
मत्स्य वैज्ञानिक डा० बी०के० सिंह ने मत्स्य उत्पादन को कृषि विकास का महत्वपूर्ण कार्यक्रम बताया।
निरीक्षण के दौरान कुलपति ने केन्द्र पर मत्स्य उत्पादन, संरक्षित खेती, सब्जी उत्पादन आदि क्षेत्रों में हुए कार्यों के प्रति संतोष व्यक्‍त किया।
कुलपति ने क्षेत्र के काश्तकारों से आह्वान किया कि वे अपनी आर्थिक स्थिति सुधारने के लिए परम्परागत खेती के बजाय वैज्ञानिक तकनीक से खेती को बढ़ावा दें।
डा० बिष्‍ट ने बताया कि आगामी वर्षों में केन्द्र में कुक्‍कुट पालन, पशुपालन, उद्यानीकरण को बढ़ावा देने के लिए कार्यक्रम संचालित किये जायेंगे, जिससे कृषकों की आर्थिक स्थिति सुदृढ़ होगी।
उन्होंने सुई में पूर्व फौजी तारा दत्त खर्कवाल के मकान की छत के नीचे पैदा किए गए टमाटर के उत्पादन को देखते हुए उनकी सराहना की।
डा० बी०एस० बिष्‍ट ने कहा कि पर्वतीय जलवायु के अनुरूप उन्‍नत प्रजाति के मुर्गियों के उत्पादन को बढ़ावा दिया जाएगा।
उन्होंने कहा कि मौसम चक्र में आए बदलाव के कारण संरक्षित खेती, मशरूम एवं मत्स्य उत्पादन कार्यक्रमों को और बढ़ावा दिया जाना चाहिए।
डा० बिष्‍ट ने महिलाओं से आग्रह किया कि वे कृषि विज्ञान केन्द्र के जरिए आधुनिक कृषि तकनीक का भरपूर दोहन कर कम भूमि में अधिक उत्पादन करने के लिए आगे आएं।
खेती एक ऐसा माध्यम है, जिसके जरिए व्यक्‍ति सम्मानजनक ढंग से जीवनयापन कर सकते हैं।
केन्द्र पर एक दिवसीय किसान मेला एवं कृषि प्रदर्शनी का आयोजन मार्च 28, 2011 को स्यालद में किया गया।
मेला समारोह का उद्‍घाटन करते हुए ब्लाक प्रमुख, श्री राधा रमन उप्रेती ने कहा कि कृषि एवं सम्बन्धित क्षेत्र में हुए नवीनतम तकनीकी को अपनाकर कृषि उत्पादन में बढ़ोत्तरी कर सकते हैं।
केन्द्र के स्टॉल के साथ-साथ जनपद स्तरीय रेखीय विभागों के अधिकारियों तथा स्वयं सेवी संस्थाओं के प्रतिनिधियों ने भी अपने-अपने विभागों तथा संस्थाओं द्वारा चलायी जा रही योजनाओं की जानकारी कृषकों को दी।
मेले में लगभग 530 कृषकों ने भागीदारी की।
आयोजित किये गये यह प्रशिक्षण कृषि विविधीकरण, जैविक खेती, मौन पालन, पशुपालन, फसल उत्पादन पॉलीहाउस उपयोग एवं कृषि यंत्रों का रख रखरखाव तथा औद्यानिकी फसलों से सम्बन्धित थे।
इन प्रशिक्षण कार्यक्रमों से 488 प्रशिक्षणार्थी लाभान्वित हुए।
रबी की फसल खेतों में खड़ी है।
जनवरी माह में अपेक्षित वर्षा न होने के कारण फसल एवं फलों के उत्पादन में कमी आने की सम्भावना है।
जायद की सब्जियों की बोवाई का मौसम आ रहा है।
फरवरी से अप्रैल तक अगेती, समय से एवं पक्षेती विभिन्‍न सब्जियों जैसे भिण्डी, टमाटर, बैगन, मिर्च, लौकी, तुरई आदि की रुक-रुक कर कई चरणों में बुवाई करें, जिससे अनवरत रूप से लम्बे समय तक सब्जियों की उपलब्धता बनी रही तथा बेमौसम में भी लाभ अर्जित किया जा सके।
बीज सदैव विश्‍वसनीय दुकानों या कृषि विश्‍वविद्यालय से खरीदें।
बुवाई से पूर्व बीजों को जैविक कल्चर अथवा रसायनों से शोधित कर लें।
गर्मी में यही सब्जियाँ बाजार में अच्छी कीमत देती है।
समाचार पत्र, आकाशवाणी, दूरदर्शन कृषि सम्बन्धी सूचना देते हैं, साथ ही कृषि विभाग व विकास खण्ड भी किसानों तक सूचना पहुंचाने का कार्य कर रहे हैं।
जलवायु एवं कृषि परिस्थितिकी के अनुरूप कृषि सूचना प्राप्‍त करके तदनुसार अपने खेतों पर उपयोग कर वांछित लाभ प्राप्‍त किया जा सकता है।
उपलब्ध आधुनिक कृषि तकनीक को संचार क्रान्ति के साथ जोड़ देने से यह सुदूर स्थित कृषकों तक तीव्रतम गति से पहुंचाया जा सकता है।
मानव-समाज में खेती का स्थान तीन कारणों से महत्वपूर्ण रहा है, रहेगा।
पहला कारण वह है जो अधिकांशतः चर्चा में आता है।
तमाम औद्योगिकीकरण और विकास के बावजूद आज भी मानव जाति का बहुत बड़ा हिस्सा गाँवों में रहता है और अपनी जीविका के लिए खेती, पशुपालन आदि पर आश्रित है।
भारत समेत दुनिया के अनेक देशों में आज भी रोजगार का सबसे बड़ा स्रोत खेती एवं पशुपालन ही है।
खेती में कीटों व रोगों का प्रकोप बढ़ा है, जोखिम बढ़ी है और पैदावार में ठहराव आ गया है।
उतनी ही पैदावार के लिए किसान को निरन्तर बढ़ती हुई मात्रा में रासायनिक खाद, कीटनाशक दवाइयों तथा पानी का इस्तेमाल करना पड़ रहा है।
किसान के संकट का एक स्रोत आधुनिक टेक्‍नोलॉजी है।
भारत में हरित क्रान्ति की खुशहाली कुछ क्षेत्रों, कुछ वर्गों और कुछ फसलों तक सीमित रही।
लेकिन इस सीमित खुशहाली के दिन भी अब लद गए।
पिछले छह-सात वर्षों से किसानों की आत्महत्याओं का दौर लगातार जारी है।
यह एक अभूतपूर्ण स्थिति है जो जबरदस्त संकट की द्योतक है।
किन्तु इससे अप्रभावित भारत की सरकारें ग्लोबीकरण-प्रणीत सुधारों की राह पर आगे बढ़ती जा रही हैं।
इन्हीं सुधारों के अन्तर्गत जमीन की हदबन्दी के कानून को शिथिल किया जा रहा है, नए बीज कानून और पेटेन्ट कानून बनाए जा रहे हैं, जमीन की खरीद-फरोख्त से लेकर बीज आपूर्ति, कांट्रेक्ट खेती, विपणन आदि खेती की सभी गतिविधियों में विदेशी बहुराष्‍ट्रीय कम्पनियों को खुली छूट दी जा रही है और सारी चिन्ताओं व चेतावनियों को ताक पर रखकर जीन सम्मिश्रण जैसी खतरनाक टेक्‍नोलॉजी को अनुमति दी जा रही है।
इस प्रकार खेती को कम्पनियों के हाथ में सौंपने तथा खेती से जुड़ी आबादी को भी कम करने का एक बर्बर व अमानवीय अभियान चल रहा है।
किन्तु एक अहम सवाल इस अंधी दौड़ में भुला दिया जा रहा है।
किशन पटनायक इस काल के भारत के एक प्रमुख समाजवादी चिन्तक और कर्मी रहे हैं।
भारतीय राजनीति में जनान्दोलनों की बढ़ती भूमिका को उन्होंने बहुत पहले पहचाना, समझा, उनसे एक रिश्ता बनाया और उन्हें एक वैचारिक दिशा देने की कोशिश की।
किसान आन्दोलन के भी वे प्रबल समर्थक रहे।
व्यवस्था-परिवर्तन की किसी भी प्रक्रिया में वे किसानों और किसान आन्दोलनों की एक महत्त्वपूर्ण भूमिका मानते थे।
अस्सी और नब्बे के दशक में भारत में बड़े-बड़े किसान आन्दोलन हुए।
किसानों के बड़े-बड़े धरने एवं रैलियाँ हुईं, जिनमें लाखों किसानों ने भाग लिया।
किसानों का शोषण, कृषि उपज का उचित दाम न मिलना, किसानों पर बढ़ता कर्ज, किसानों पर बढ़ते हुए शुल्क, बिजली के बढ़ते बिल आदि उनके प्रमुख मुद्‍दे थे।
किसान आन्दोलन संकीर्ण भी नहीं हो सकता।
वह एक ट्रेड यूनियन की तरह नहीं चलाया जा सकता, इस बात को भी किशन पटनायक ने रेखांकित किया है।
संगठित मजदूरों का आन्दोलन संकीर्ण हो सकता है।
एक फैक्ट्री के मजदूरों का वेतन मौजूदा व्यवस्था के अन्दर बढ़ सकता है; व्यवस्था-परिवर्तन के बगैर वह सम्भव है।
लेकिन किसानों की आमदनी मौजूदा व्यवस्था में नहीं बढ़ सकती है।
इसका कारण न केवल यह है कि किसानों की तादाद बहुत ज्यादा है और वे देश की आबादी का खास एवं सबसे बड़ा हिस्सा हैं।
उपनिवेशों के आजाद होने के बाद भी यह शोषण नव-औपनिवेशिक तरीकों से जारी रहा है।
देश के बाहर के उपनिवेशों या नव-उपनिवेशों के शोषण का मौका नहीं मिलने पर पूँजीवाद देश के अन्दर उपनिवेश खोजता है।
सच्‍चिदानन्द सिन्हा तथा किशन पटनायक ने इसे 'आन्तरिक उपनिवेश' का नाम दिया है।
गाँव और किसानों को वंचित रखके ही भारी औद्योगीकीकरण, सेना एवं शस्‍त्र-निर्माण तथा अन्तरिक्ष अभियान का कार्यक्रम सोवियत संघ में चलता रहा।
चीनी क्रान्ति मुख्यतः किसानों की ही क्रान्ति थी।
इसने चीन में साम्यवाद को एक नया और खाँटी देशी रूप दिया।
लेकिन औद्योगिक विकास का वही पूँजीवादी विचार ही हावी होने के कारण अन्ततः चीन भी तेजी से पूँजीवादी ग्लोबीकरण की राह पर जा रहा है।
वहाँ भी बहुत तेजी से एवं बहुत बड़े पैमाने पर किसानों और गाँवों को कंगाली, बेरोजगारी, बदहाली और विस्थापन का शिकार होना पड़ रहा है।
अस्सी के दशक के अन्त में भारत में किसान आन्दोलन अपने शिखर पर था।
कर्नाटक में प्रो. एम.डी. नन्जुदास्वामी के नेतृत्व में, महाराष्‍ट्र में शरद जोशी के नेतृत्व में और पश्‍चिम उत्तर प्रदेश, हरियाणा, पंजाब में महेन्द्र सिंह टिकैत के नेतृत्व में किसान आन्दोलनों की एक जबरदस्त लहर चल रही थी।
इन आन्दोलनों की एकता और समन्वित कार्यवाही देश के इतिहास को एक नया मोड़ दे सकती थी।
लेकिन यह ऐतिहासिक मौका हाथ से चला गया।
2 अक्‍तूबर, 1989 को दिल्ली में बोट क्लब की विशाल रैली में मंच पर हुए विवाद की घटना मानो एक संकेत थी।
इस सन्दर्भ में एक प्रसंग का जिक्र करना मौजूँ होगा।
सम्भवतः बोट क्लब रैली के पिछले वर्ष की ही बात होगी, जब किसान संगठनों की अन्तरराज्यीय समन्वय समिति का गठन हो गया था।
किशन पटनायक भी इस बैठक में मौजूद थे।
उन्होंने कहा कि किसान चूँकि देश का सबसे बड़ा तबका है, उसका स्वार्थ देश के स्वार्थ से अलग नहीं हो सकता।
उसे देश के स्वार्थ के बारे में सोचना पड़ेगा।
किशन पटनायक ने यह भी कहा कि किसानों की बेहतरी के लिए सिर्फ कृषि उपज के ज्यादा दाम माँगने से बात नहीं बनेगी।
शरद जोशी बाद में ग्लोबीकरण, उदारीकरण और बाजारवाद के पक्‍के समर्थक साबित हुए।
इसीलिए शायद वे उस बैठक में बहस से बचना चाहते थे।
शरद जोशी ने किसानों को सब्जबाग दिखाए कि मुक्‍त व्यापार की नीतियों से उनकी उपज का निर्यात बढ़ेगा और उन्हें आकर्षक दाम मिलेंगे।
कृषि उपज का आयात बढ़ा तथा घरेलू मंडियों में भी दाम गिर गए।
शरद जोशी तो उन्‍नति करते हुए राज्यसभा सदस्य बन गए और 'कृषि लागत एवं मूल्य आयोग' के अध्यक्ष भी बन गए, किन्तु महाराष्‍ट्र के किसान आत्महत्याओं की कगार पर पहुँच गए।
अन्तरराष्‍ट्रीय बाजार आखिरकार शरद जोशी की सदिच्छाओं से काम नहीं करता, ताकतवर पश्‍चिम देशों, उनके विशाल अनुदानों और उनकी विशाल बहुराष्‍ट्रीय कम्पनियों के स्वार्थों के मुताबिक काम करता है।
किसान आन्दोलन के लिए यह एक महत्त्वपूर्ण सबक है।
हम लोग शहरों-कस्बों के बन्द ही कराने-देखने के अभ्यस्त हैं।
ऐसे बन्दों की सफलता दूकानें बन्द रखने पर आँकी-कूती जाती है, रिक्शों का भी चलना बन्द कर दिया गया, तब तो मानो पूरा ही बन्द हो गया।
पर किसान का 'बन्द' दूकानदार का 'बन्द' नहीं है, इसीलिए उसका स्वरूप अलग होगा।
वह करों और कर्जों की अदायगी देने से इनकार करने तक की शक्ल ले सकता है।
संगम के अध्यक्ष नायडू ने, जिन्हें राष्‍ट्रीय सुरक्षा अध्यादेश के अन्तर्गत गिरफ्तार किया गया है, किसानों को सलाह दी है कि दूध, साग-सब्जी, तथा अन्य चीजें शहरों को भेजना बन्द कर दें।
इन किसान नेताओं से यदि आप उनकी माँगों का कोई पत्रक या पुस्तिका या अन्य छपा विवरण माँगें, जिसमें उनके दृष्‍टिकोण पर प्रकाश डाला गया हो, तो आपको निराशा हाथ लगेगी।
माँगों के प्रचार के लिए पोस्टर भी कहीं नहीं दिखाई पड़ेंगे।
उनमें से एक नेता ने कोशिश की कि वह उन माँगों की सूची को याद करे, जो सात-आठ साल पहले तमिलनाडु व्यावसायिगल संगम के गठन के समय तैयार की गई थी।
वह संगठन लम्बे समय तक कागज़ों में ही रहा।
पर शीघ्र ही एम.जी.आर. 'डबलरोल' खेलने लगे।
उन्होंने गरीब किसानों क विश्‍वास अर्जित करने के लिए ऐलान किया कि छोटे और गरीब किसानों के तकाबी ऋण का पिछला बकाया माफ कर दिया जाएगा, पर किसान इससे प्रभावित नहीं हुए।
अब वे एम.जी.आर. को अपना शत्रु मानते हैं।
इसी से हाल ही में एक साधारण विवाद, जिसे सामान्यतः स्थानीय स्तर पर सुलझाया जा सकता था, प्रांतव्यापी रोष को भड़काने का आधार बन बैठा।
तमिलनाडु ने कर्नाटक को प्रभावित किया है, पर केरल में इसकी अनुगूँज सुनाई नहीं पड़ती।
इसका कारण शायद यह हो कि केरल में मुख्यतः नकदी फसलें ही उगाई हैं जैसे नारियल, इलायची, काजू, काफी, रबर आदि।
इनमें कुछ के अच्छे दाम मिल जाते हैं, आंध्र में कुछ भूतपूर्व कांग्रेसी नेताओं ने मिलकर किसानों से आह्वान किया कि वे आन्दोलन करें, पर उससे कुछ असर नहीं हुआ।
किसान आन्दोलन की अगुवाई धनी किसान कर रहे हैं, इस बात की आलोचना अर्थहीन है।
समाज के किसी भी पीड़ित तबके के स्वतः स्फूर्त्त आन्दोलन के प्रारम्भिक चरण में शिक्षित और आर्थिक दृष्‍टि से बेहतर लोगों द्वारा नेतृत्व स्वाभाविक है।
छोटे और गरीब किसान उनके संघर्ष और त्याग से प्रेरणा पाते हैं और उन छोटे गरीब किसानों की वाणी का काम ऐसे शिक्षित तथा अपेक्षाकृत सम्पन्‍न किसान करते हैं।
यही कारण है कि प्रेस और बड़े उद्योग घराने ऐसी कोशिशों को शह देंगे जिससे किसान आन्दोलन का नेतृत्व राजनीतिक दलों के हाथ में आ जाए।
वे यह भी चाहेंगे कि आन्दोलन धनी किसानों की लाबी के हाथों में रहे, ताकि उसे चाहे जब कुचला या रोका जा सके।
दूसरे तमाम पेशेवर राजनेताओं की तरह कम्युनिस्ट नेता भी इस स्थिति को समझ नहीं पा रहे हैं।
इस प्रकार किसान आन्दोलन, अपनी सम्पूर्णता के साथ, सभी राजनीतिक दलों के लिए एक चुनौती है और एक चुभन है।
एक दूसरे नजरिए से देखें तो मौजूदा किसान आन्दोलन पिछड़ी जातियों के आन्दोलन का ही एक विस्तार है।
दक्षिण में पिछड़ी जातियों का आन्दोलन ठहराव बिन्दु तक जा पहुँचा है।
मध्य जातियों ने अपना सामाजिक स्तर बढ़ा लिया है और राजनीतिक रूप में उनके नेताओं ने ब्राह्मणों को अपेक्षाकृत कमजोर हालत में ठेल दिया है।
ये सभी मुख्यतः स्वतः स्फूर्त, असंगठित और रूढ़ अर्थों में अराजनीतिक आन्दोलन हैं।
ये सभी आन्दोलन अपने ही ढंग की राजनीति को उभार रहे हैं।
महाराष्‍ट्र, पंजाब, हरियाणा, मध्यप्रदेश, उत्तरप्रदेश के किसान आन्दोलन के नेता आए हुए थे।
कर्नाटक और तमिलनाडु का नेतृत्व उपस्थित नहीं था।
कर्नाटक के नंजुदास्वामी और रवि वर्मा 'रेल रोको' आन्दोलन में गिरफ्तार हो चुके थे।
राज्यों के संगठन और आन्दोलन की वर्तमान स्थिति पर कई परचे पढ़े गए।
उन पर चर्चा के बाद कार्यक्रमों और वैचारिक पहलुओं पर भी बहस हुई।
बहस में मतों का संघर्ष हुआ।
'किसानों' और 'विद्वानों' के बीच इस प्रकार का विचार-विनिमय पहली बार हो रहा था।
इसलिए कुछ असहिष्णुता स्वाभाविक थी।
लेकिन बुद्धिजीवियों के द्वारा आलोचना से शरद जोशी बहुत ज्यादा नाराज होते थे, उनकी असहिष्णुता के कारण कई लोगों को अपना वक्‍तव्य बन्द करना पड़ा।
वाराणसी सेमिनार में किसान-मजदूर सम्बन्ध के बारे में चर्चा नहीं हो सकी।
फिर भी कुछ टिप्पणियाँ हुईं।
इस विवाद पर विस्तृत बहस की अपेक्षा थी।
लेकिन शरद जोशी के कारण नहीं हो पाई।
एक बार आन्दोलन के नेताओं और विद्वानों के बीच इस पर बहस हो जानी चाहिए।
जमकर बहस होगी तो उससे विद्वानों का कल्याण हो जाएगा और किसानों का भी फायदा है।
किसानों का कोई नया नुकसान बहस से नहीं होगा, क्योंकि कोई भी आधुनिक शास्‍त्र किसानों के पक्ष में नहीं है।
अगर बहस होगी तो यह बात सामने आएगी कि ये शास्‍त्र भारत के लोगों और वास्तविकता से कटे हुए हैं।
अर्थशास्‍त्र ने अभी तक किसानों का अध्ययन एक समूह के तौर पर नहीं किया है।
जहाँ भी बड़े भूस्वामी हजारों या सैकड़ों एकड़ जमीन के मालिक हैं, वहाँ मजदूर संघर्ष का औचित्य है।
यह सिर्फ बेनामी जमीन की बात नहीं है।
कॉफी, रबर, काजू, चाय आदि की खेती में अभी तक कोई हदबन्दी का कानून नहीं बना है।
कम्युनिस्ट सरकारें भी नहीं चाहती हैं।
कर्नाटक का किसान आन्दोलन खुलेआम कॉफी बगानों के मालिकों की निन्दा करता है।
सेमिनार में जितना विवाद हुआ उसमें से शरद जोशी के अपने विचारों के कुछ पहलू सामने आए।
अपनी विचारधारा को विस्तार से प्रस्तुत करने के लिए उनको ज्यादा समय चाहिए।
लेकिन सेमिनार में जितना सुनने को मिला उससे यह लगा कि किसान आन्दोलन में कई प्रकार के विचार और दृष्‍टिकोण पनप सकते हैं।
कुछ युवा वैज्ञानिक भी सेमिनार में आए थे।
ये सारे लोग प्रतिभाशाली हैं और एक वैकल्पिक विज्ञान पद्धति का निर्माण करना चाहते हैं।
उनकी स्थापना है कि तकनीक अर्थव्यवस्था के अनुरूप बनाया जाता है, इसलिए यूरोप-अमरीका की अर्थव्यवस्था के अनुरूप एक तकनीक बना है।
सिर्फ तकनीक नहीं वैज्ञानिक चिन्तन भी उसी के साथ जुड़ा हुआ है।
वैज्ञानिक कारणों को बगैर जाने ही भारत के किसानों ने अभी तक यूकेलिप्टस को सन्देह की दृष्‍टि से देखा है।
यह फसलवाली जमीन को सुखा देती है, यह खेतिहर को पैसे की लालच दिखाकर अनाज की खेती से हटाकर यूकेलिप्टस के उत्पादन में लगाना चाहता है जो अन्ततोगत्वा देशी-विदेशी उद्योगपतियों के काम में आएगा।
यह न फूल उगानेवाला, न फल उगानेवाला पेड़ है।
कर्नाटक किसान आन्दोलन ने यूकेलिप्टस को उखाड़ फेंकने का एक कार्यक्रम चलाया था।
लेकिन किसान आन्दोलन की गलत नीति से एक ऐसी स्थिति पैदा हो सकती है जो हमारे उद्‍देश्यों के विपरीत है।
जब यूकेलिप्टस या सोयाबीन ज्यादा मात्रा में पैदा होने लगेगा तब देशी-विदेशी उद्योगपति उसको सस्ते में लेने के लिए संगठित हो जाएँगे, खेती सम्पूर्ण रूप से उनके अधीन हो जाएगी।
अभी तक खेती पूँजीपतियों के सम्पूर्ण अधीन नहीं है।
उत्तर प्रदेश के भारतीय किसान यूनियन का किसान आन्दोलन और उनके नेता महेन्द्र सिंह टिकैत सारे देश के किसानों के लिए प्रेरणा-केन्द्र बने हुए हैं।
टिकैत का व्यक्‍तित्व, टिकैत का चेहरा भी चर्चा का विषय है।
नेता का बोलचाल और चेहरा इसके पहले कभी गाँव के आम आदमी की बोलचाल और चेहरे के साथ इतना एकाकार नहीं हुआ था।
इसका उल्टा हो रहा है।
नई शक्‍ति की जागृति से राजनेता और बुद्धिजीवी दोनों को लग रहा है कि उनसे बढ़कर कोई आ गया है।
उत्तर प्रदेश जैसे मजबूत कांग्रेसी राज्य की सरकार के खिलाफ किसानों का आक्रोश देखकर राजीव गांधी का आतंकित होना और योजना आयोग को नया-नया निर्देश देना स्वाभाविक है।
जो लोग किसान आन्दोलन को धनी किसानों का आन्दोलन कहते हैं, उनके दिमाग में किसान और धनी किसान पर्यायवाची शब्द हैं।
ऐसे दिमाग को भी मेरठ आन्दोलन से एक झटका लगा होगा।
शादी-ब्याह पर होनेवाले खर्च को टिकैत ने यहाँ तक घटा दिया है कि बारात में दस आदमी से अधिक चल नहीं सकते हैं।
क्या सम्पन्‍नता से अधिक सम्पन्‍नता की ओर जानेवाला भारतीय समाज का कोई वर्ग इस नियम को थोड़े समय के लिए भी अपना सकता है?
किताब लिखनेवाले और वामपंथी राजनेता दोनों महेन्द्र सिंह टिकैत से एक सवाल पूछते हैं- तुम भूमिहीनों के बारे में क्या कर रहे हो?
दिमागी दिवालियापन की यह हद मानी जानी चाहिए।
टिकैत कोई प्रोफेसर नहीं हैं, न उनमें सरकार बनाने की कोई महत्त्वाकांक्षा है।
इस प्रकार का सवाल तो सिर्फ प्रोफेसरों से पूछा जा सकता है या फिर सत्ता की राजनीति करनेवालों से पूछना चाहिए।
टिकैत मानते हैं कि वे किसानों का एक ट्रेड यूनियन चला रहे हैं।
रेल कर्मचारियों या डाक कर्मचारियों का ट्रेड यूनियन चलानेवाले नेता से कोई नहीं पूछता है कि तुम बीड़ी मजदूरों और रिक्शाचालकों के बारे में क्या कर रहे हो?
तो टिकैत से भूमिहीनों के बारे में क्यों पूछा जाता है?
यह बात कम्युनिस्टों की जैसी है।
फर्क इतना है कि कम्युनिस्ट कहता है भूमिहीन मजदूर कारखाना मजदूर के पीछे चले और किसान आन्दोलन का नेता कहता है कि किसानों के पीछे चले।
कम्युनिस्ट क्रान्ति और किसान क्रान्ति दोनों के नक्शे में भूमिहीन मजदूर का महत्त्व दूसरे नम्बर पर है।
इसलिए भूमिहीनों का सवाल उठाकर कोई कम्युनिस्ट बाजी नहीं मार सकता है।
मेरठ आन्दोलन की सबसे महत्त्वपूर्ण बात उसकी हार है।
इतने बड़े और अभूतपूर्व आन्दोलन के बावजूद किसानों की एक भी माँग पूरी नहीं हुई।
किसान खाली हाथ लौट गए।
माँगपत्र ऐसा नहीं था कि कुछ प्रमुख बातों को मान लेने पर क्रान्ति हो जाती।
ऐसी माँग पहले मानी गई है।
हिंसा भड़काकर भी टिकैत कुछ माँगों को मनवा सकते थे।
किसान आन्दोलन को अगर किसान नेतृत्व के तहत रखना है तो हिंसा को बढ़ावा नहीं दिया जा सकता है।
हिंसा भड़काने से कुछ तात्कालिक माँगें पूरी हो सकती थीं, लेकिन हमेशा के लिए आन्दोलन का चरित्र बदल जाता।
मैंने टिकैत के जिन आलोचकों को लताड़ा था वे दूसरी धारा के प्रोफेसर हैं।
मैंने उन वामपंथी शहरी बुद्धिजीवियों को तर्क से ध्वस्त करने की कोशिश की थी जो किसान आन्दोलन को धनी किसानों का आन्दोलन कहकर उसे प्रतिगामी सिद्ध करने की कोशिश करते हैं; वे टिकैत जैसे नेतृत्व को नकारात्मक और हास्यास्पद मानते हैं।
किसी आन्दोलन की कमियों को बताना एक चीज है और उस आन्दोलन को दुश्मन घोषित करना दूसरी चीज है।
विश्‍वविद्यालयों के वामपंथी प्रोफेसरों ने किसान आन्दोलन को दुश्मन घोषित किया है।
कम्युनिस्ट शास्‍त्र की एक बुनियादी गलतफहमी अभी तक बनी हुई है कि दलित, शोषित लोग अपने आन्दोलन के साथ-साथ व्यवस्था-परिवर्तन की सोच बनाने लगते हैं।
अनुभव के डेढ़ सौ साल बाद उन्हें जान लेना चाहिए था और अपने शास्‍त्र में आवश्यक संशोधन कर लेना चाहिए था कि शोषितों के आन्दोलन और बौद्धिक आन्दोलन के संयोग से ही व्यवस्था-परिवर्तन की गति बनती है।
आजादी के बाद करखनियाँ मजदूरों और शहरी कर्मचारियों का आन्दोलन उभार पर रहा।
वामपंथी प्रोफेसरों का बौद्धिक सहारा इसको भी नहीं मिला।
मान लीजिए कि कहीं बाहरी नेताओं पर निर्भर न होकर आदिवासियों का विद्रोह होता है, तो क्या हम उनसे यह पूछेंगे कि तुम प्रोफेसरों के वेतनमान और अफगानिस्तान के बारे में क्या कहते हो।
अगर इसका जवाब न दोगे तो तुम्हारा विद्रोह गलत है।
किसी भी वामपंथी प्रोफेसर के साथ पाँच मिनट की बातचीत होने पर वह तीन बार 'धनी किसान' शब्द का इस्तेमाल करता है।
अगर इस शब्द की परिभाषा पूछी जाए तो उसके मुँह से बोली नहीं निकलेगी।
'धनी' शब्द व्यय क्षमता की ओर इशारा करता है, जीवन स्तर की ओर इशारा करता है।
भारतीय परिस्थिति में कितनी व्यय क्षमता या जीवन स्तर को लेकर धनी वर्ग को परिभाषित किया गया है?
विभिन्‍न राज्यों में धनी किसानों की संख्या क्या है?
इन सवालों पर प्रोफेसरों ने अभी तक एक भी किताब नहीं लिखी है।
कोई अल्पशिक्षित, अर्धशिक्षित किसान नेता अगर इन सवालों पर अपनी नीति तय करना चाहेगा तो कौन-सी किताब को पढ़कर अपनी राय देगा?
परमात्मा के अलावा उसके पास ज्ञान का और कौन-सा स्त्रोत हो सकता है।
हिन्दुस्तान में वामपंथियों खासकर समाजवादियों ने आजादी के बाद किसानों को एक गरीब तबके के रूप में संगठित करने का प्रयास किया।
लोहिया ने किसानों की समस्याओं के बारे में एक लम्बा लेख भी लिखा था जिसमें उन्होंने इनके हल के लिए एक नई दृष्‍टि अपनाने और विकेन्द्रित व्यवस्था की बातें कही थीं।
कम्युनिस्टों का किसानों की समस्याओं के बारे में रुख अन्तर्विरोधों से भरा था।
वे किसानों को 'निम्‍न बुर्जुआ' (पेटी बुर्जुआ) मानते हैं।
लेकिन कम्युनिस्ट और समाजवादी, दोनों में से कोई भी, देश में असरदार किसान आन्दोलन नहीं चला पाया।
कम्युनिस्टों में दृष्‍टि-दोष था और समाजवादी कभी भी अच्छे संगठनकर्ता नहीं रहे।
कम्युनिस्टों ने औद्योगिक मजदूरों का अच्छा संगठन खड़ा किया लेकिन समाजवादी न तो मजदूर-संगठन खड़ा कर पाए और न ही किसान-संगठन।
इस समय कम्युनिस्टों और समाजवादियों में से किसी का भी देश में किसानों का संगठन नहीं है।
लेकिन इस बीच किसानों के स्वतः स्फूर्त आन्दोलन खड़े हो गए हैं।
लेकिन समाजवादियों और कम्युनिस्टों के अलावा धनी और सामन्ती किसानों के एक प्रभावशाली तबके ने किसानों की ओर से राजनीति करने का हमेशा प्रयास किया है।
इनका स्वार्थ साधारण किसानों की समस्याओं को उठाने में नहीं था।
ये चाहते थे कि भूमि-समस्या का कोई प्रगतिशील हल न निकले, हदबन्दी और बटाईदारी जैसे कानून लागू न हों ताकि उनके स्वार्थ की रक्षा हो सके।
इसलिए अलग-अलग पार्टियों में इनकी मजबूत लाबी (दबाव डालनेवाले प्रभावकारी समूह) रही।
लेकिन गरीब किसानों की न तो कोई लाबी ही रही और न ही वे संगठित हो पाए।
इसके वैचारिक पक्ष को देखें।
पश्‍चिमी देशों की आर्थिक नीति, इस धारणा पर आधारित है कि मुख्य आर्थिक कार्य-कलाप औद्योगिक क्षेत्र में होगा, आबादी का बड़ा हिस्सा इसी क्षेत्र में लगेगा।
इन देशों में खेती गौण कार्य-कलाप है, बहुत थोड़े लोग इस क्षेत्र में लगे हैं।
इनमें खेती, व्यापार की प्रणाली पर चलती है जिसमें घाटा लगने पर सरकार पूरा करती है।
ब्रिटेन जैसे देश इस बात की चिन्ता नहीं करते कि उनके यहाँ जरूरत भर अनाज की पैदावार होती है या नहीं।
उद्योगपति और किसान, दोनों के लिए व्यापारी जरूरी है।
उद्योगपति व्यापारियों को कसते रहते हैं इसलिए व्यापारी उद्योगपति के मुकाबले बहुत कम मुनाफा बनाता है लेकिन किसानों का उत्पादन बेचकर वह किसानों से ज्यादा धनी बन जाता है क्योंकि किसानों का कोई नियंत्रण उस पर नहीं है।
यह बात केवल अनाज के मामले में ही नहीं है, कुछ प्रकार की व्यापारिक फसलों और वन-उत्पादन पर भी लागू होती है।
वन-उत्पादन को व्यापारी मुफतिया (यानी बहुत कम दामों पर) तौर पर ले जाते हैं और बहुत ही चढ़े दामों पर शहरों में बेचते हैं, जैसे-चिरौंजी, अंजीर, बीड़ी-पत्ता आदि।
अपने उत्पादन को सस्ते में बेच देने के बाद जब किसान करखनियाँ माल खरीदने जाता है- पहनने का कपड़ा हो या खाद जैसा उत्पादन का साधन- तो उसे वह सर्वोच्‍च कीमत पर खरीदना पड़ता है, क्योंकि करखनियाँ माल का दाम कारखाने से बड़े शहर को, बड़े शहर से छोटे शहर को और वहाँ से देहाती बाजार तक आते-आते चार बार चढ़ जाता है।
इस प्रकार हम देखते हैं कि बेचदार के रूप में किसान को बहुत कम दाम मिलता है जबकि खरीदार के रूप में उसे सबसे ज्यादा दाम देना पड़ता है।
इन समस्याओं का हल खोजना होगा- जब किसान अपना माल बेचे तो उसे सही दाम मिलें, इसी तरह जब वह खरीदे तो उसे सस्ता मिले।
करखनियाँ माल के उत्पादन की लागत की जाँच करनी होगी।
बीच-बीच में आम जरूरत की चीजों की लागत की घोषणा करनी होगी।
आम जरूरत की चीजों का दाम लागत के ड्‍योढ़े से ज्यादा नहीं होना चाहिए।
अगर दाम का यह आधार होगा तो चीनी का दाम दो रुपए किलो से ज्यादा नहीं पड़ेगा।
अभी तक खेती के ही कुछ उत्पादनों का दाम तय करने के लिए सरकार ने आयोग बनाया है, जिसका नाम 'कृषि-मूल्य-आयोग' है।
पूरे देश में एक-चौथाई खेतों में ही सिंचाई का इन्तजाम है।
आधे से अधिक किसानों का हाल दयनीय है।
वे प्रकृति पर इतने निर्भर रहते हैं कि हर तीन साल में एक बाढ़ या सूखे या पाले से फसल मारी जाती है और बीज का दाम भी नहीं लौटता।
सारे देश के किसानों की ओर से एक जोरदार माँग होनी चाहिए कि एक निश्‍चित अवधि में- सात साल या दस साल- हर खेत में पानी का इन्तजाम हो जाना चाहिए।
जहाँ कहीं सरकार की ओर से सिंचाई का इन्तजाम हो वहाँ शुरू के तीन-चार साल तक सिंचाई का टैक्स नहीं लगना चाहिए क्योंकि यह समय किसानों को नया इन्तजाम करने तथा खेती के नए तरीके सीखने में लग जाता है।
खेती में इन सारी नई नीतियों को लागू करने पर क्या नतीजा होगा, इसकी कल्पना करें।
पहला नतीजा तो यही होगा कि शुरू के दस वर्षों में कृषि-क्षेत्र के लिए बहुत बड़ी पूँजी की जरूरत होगी और इसके लिए सरकार को दूसरे खर्च काटने होंगे।
तो यह एक महत्त्वपूर्ण सवाल है कि खर्च कहाँ से काटा जाए ताकि खेती में इतने भारी पैमाने पर पूँजी लगे और किसानों की हालत सुधरें।
ऐसी चीजों के उत्पादन पर रोक लगानी होगी।
उदाहरण के लिए बाजार में अभी तक खाना बनता और बिकता है।
दो रुपए की थाली बिकती है और सौ रुपए की भी।
बड़े शहरों के पाँचतारा होटलों में सौ रुपए से भी ज्यादा की थाली बिकती है।
अगर हमारे गाँवों के कारीगरों को कर्ज और दूसरी सुविधाएँ मिलें तो वे भी बाटा की तरह का जूता बना सकते हैं।
इसलिए हर जिले में एक जूता कारखाना या जूते के कई कारखाने होंगे या हर जिले में साबुन, दियासलाई, कपड़े आदि के एक या कई कारखाने होंगे बजाय इसके कि देश में इनके मुट्‍ठी-भर कारखाने हों।
हर जिले-प्रखंड में कारखाने खुलने लगेंगे तो हर इलाके में तकनीकी प्रशिक्षण के स्कूल खोलने की जरूरत होगी।
ऐसी स्थिति में मैट्रिक पास करने के बाद लड़के या लड़कियाँ इन कारखानों के साथ जुड़कर काम सीख सकेंगे और बाद में यही उनका रोजगार हो जा सकता है।
पढ़ाई के साथ-साथ वे काम भी कर सकेंगे।
आज की पढ़ाई में शिक्षा अलग है और रोजगार अलग।
लेकिन बदली व्यवस्था में इसका उल्टा होगा।
आज की अर्थ-व्यवस्था का केन्द्र शहरी उद्योग है इसीलिए सब कुछ शहर-केन्द्रित है।
यदि खेती मुख्य आर्थिक कार्य-कलाप हो जाए तो सारी व्यवस्था को विकेन्द्रित करनेवाले गाँव और पंचायत को मजबूत करनेवाले प्रशासन की व्यवस्था करनी होगी।
अमरीका और रूस भी चाहते हैं कि भारत जैसे मुल्क में केन्दित राजनीतिक और आर्थिक व्यवस्था रहे ताकि वे अपने स्वार्थ की सिद्धि आसानी से कर सकें।
इसलिए अगर किसान आन्दोलन लम्बे समय तक चलेगा तो उसे न सिर्फ पूँजीपतियों और शहरों से लड़ना होगा बल्कि उसे दुनिया की महाशक्‍तियों की चुनौती का भी मुकाबला करना होगा।
सरकार द्वारा आतंक पैदा करने की हालत में हिंसा या अहिंसा की बहस उठ जाया करती है।
यह बहस अक्सर भ्रम पैदा करती है।
यह देखने के बजाय कि किसान आन्दोलन हिंसा का सहारा लेगा या अहिंसा का, हम लोगों को दूसरे ढंग से इस सवाल को देखना चाहिए।
किसान ऐसा तबका है जो लम्बे समय तक हिंसा का सहारा लेकर संघर्ष नहीं कर सकता है।
ऐसा करने के लिए उसे अलग तरीके से संगठित होना पड़ेगा, हथियार जुटाने होंगे, छिपना होगा।
ऐसा करके वह किसान नहीं रह जाएगा, बल्कि फौजी बन जाएगा।
अच्छी सरकार दो तरह की होती है- बगैर किसान के किसानों की हितवाली सरकार, फिर, किसान की सरकार।
अभी हम पहले के लिए काम कर रहे हैं।
अब सवाल यह है कि किसान अपने लिए कहाँ तक संगठित हैं।
अगर किसान स्वयं संगठित नहीं है तो यह सवाल नहीं है कि सरकार सुन रही है या नहीं।
किसान सचमुच संगठित है इसके तीन प्रमाण होंगे।
पहला, सामन्ती और पूँजीवादी किसान को छोड़कर बाकी किसान और मजदूर एक साथ हैं या नहीं।
दूसरा, माँगें स्पष्‍ट हैं या नहीं।
किसान सम्पत्तिविहीन या शिक्षाविहीन नहीं है।
फिर अपनी संख्या की अधिकता का राजनीतिक उपयोग वह क्यों नहीं कर पाते है?
किसानों के हित के लिए राज्य-व्यवस्था में क्या-क्या परिवर्तन होना चाहिए?
अपने हित में एक राजनीतिक विचार वह क्यों पेश नहीं कर पाता?
इसका कारण ढूँढ़ना जरूरी हो गया है।
आज का समय संक्रमणकाला है।
वर्तमान परिस्थिति में गाँव और किसान समाप्‍त नहीं हुए हैं क्योंकि विकास की गति तेज नहीं हो पाई है।
शहरीकरण और कृषि का मशीनीकरण जिस रफ्तार से होना चाहिए उस रफ्तार से नहीं हो रहा है।
अतः गाँव को तथा किसानों के अस्तित्व को बरदाश्त किया जा रहा है।
विकास पूरा हो जाएगा तो गाँव की आबादी पूरी तरह शहर में चली जाएगी और छोटे-छोटे खेत के स्थान पर विशालकाय फार्मों की यान्त्रिक खेती होने लगेगी।
राजनीति में किसान एकत्रित होकर समय-समय पर राहत की माँग कर सकते हैं, लेकिन पूरी राजनीति और अर्थनीति का संचालन किसानों के हितों को केन्द्र में रखकर होना चाहिए- यह कहना पूँजीवादी विचार का भी विरोधी है और साम्यवादी विचार का भी विरोधी है।
गांधीवाद कभी भी एक राजनीतिक समूह का विचार नहीं रहा।
ऐसी स्थिति में किसान केन्द्रित राजनीति सम्भव नहीं थी।
यह कहना कि देश की सारी नीतियाँ बड़े उद्योगों के विकास के अनुकूल होनी चाहिए, उचित लगता है।
आधुनिक शिक्षा, संस्कृति और साहित्य इस धारणा को आम नागरिक के मानस में पुष्‍ट करता आया है।
ऐसी हालत में किसानों की राजनीति सम्भव होगी कैसे?
एशिया-अफ्रीका की बात छोड़ दीजिए, पूर्वी यूरोप और भूतपूर्व सोवियत संघ के राज्यों में भी जो तथ्य उभर रहा है उससे पुराने ज्ञान को धक्‍का लग रहा है।
क्या यूगोस्लाविया, बुलगारिया, उजबेकिस्तान जैसे मुल्कों के हर नागरिक के पास अगले पचास साल में मोटरगाड़ी हो पाएगी?
दुनिया की आधी आबादी को, जो इस वक्‍त दरिद्र है, शहरों में बसाने के लिए कितने रोजगार अगली शताब्दी भर में खुल पाएँगे?
अगर दुनिया के सारे प्राकृतिक साधनों को (और ईंधनों को) 50 साल के अन्दर खत्म कर दिया जाए, तब भी क्या आधी दुनिया का यूरोपीकरण हो पाएगा?
गाँव के आधुनिकीकरण से किस तरह का विकास होगा, उसका मॉडल समझने के लिए और उसकी बनावट का अनुमान करने के लिए वर्तमान केरल को देखा जा सकता है, जहाँ शहर और गाँव के बीच का फर्क दिखाई नहीं देता है।
देहातों के बीच-बीच कुछ शहरी केन्द्र होते हैं।
केरल ही भारत में सर्वाधिक शिक्षावाला राज्य है।
असल में वैज्ञानिक तथ्यों को कई प्रकार की टेक्‍नोलॉजी के इए इस्तेमाल किया जा सकता है।
टेक्‍नोलॉजी बड़ी भी हो सकती है और कम पूँजी पर भी चलाई जा सकती है।
बल्कि विज्ञान की बहादुरी तो तब प्रमाणित होगी जब इसका इस्तेमाल कम पूँजीवाला समाज भी कर सकेगा।
जब उसका फायदा लेने के लिए किसी देश या जनसमूह को विदेशी पूँजी या विदेशी कर्ज पर निर्भर रहना नहीं पड़ेगा, तब जाकर विज्ञान या टेक्‍नोलॉजी को गौरव प्राप्‍त होगा।
नई स्थापनाओं को बनने में 30-50 साल से अधिक समय नहीं लगता है।
बीसवीं सदी के प्रथमार्ध में बहुत सारी समाजवादी मान्यताएँ स्थापित हो गईं और लोकप्रिय भी हो गईं।
उद्योगों का राष्‍ट्रीयकरण, भूमि का पुनः वितरण, मजदूरों की हिस्सेदारी, रोजगार का अधिकार-ये सारी मान्यताएँ ज्यादा पुरानी नहीं हैं।
भारत में 1930 के पहले इनकी चर्चा नहीं थी।
20-25 साल के अन्दर ये बातें लोकप्रिय हो गई और सरकारी नीति बन गईं।
किसान वर्ग एक शाश्‍वत वर्ग है क्योंकि खेती मानव समाज के लिए अपरिहार्य है और इस काम के लिए सिर्फ किसानों पर ही भरोसा किया जा सकता है।
क्योंकि व्यापारी वर्ग खेती को सिर्फ व्यावसायिक मुनाफे के लिए अपना रहा है, जिस दिन उससे ज्यादा मुनाफा देनेवाला व्यवसाय उसको मिल जाएगा, उसी दिन वह खेती छोड़ देगा।
इसलिए खेती अव्यावसायिक ही रहनी चाहिए, लेकिन लाभकारी होनी चाहिए, ताकि खेती करने का उत्साह खत्म न हो जाए।
आखिरकार समाजवाद और साम्यवाद क्यों इतना लोकप्रिय हुआ था, और यकायक क्यों इतना अविश्‍वसनीय हो गया?
इसलिए कि मार्क्सवाद आधारित समाजवाद पूँजीवाद और केन्द्रीकरण पर टिका हुआ था।
जहाँ भी उस पर अमल हुआ वहाँ यह क्षेत्रीय गैर-बराबरी, गाँव-शहर की गैर-बराबरी पैदा करने लगा।
इन गैर-बराबरियों को छुपाने के लिए तानाशाही की जरूरत कभी भी खत्म नहीं हुई।
मार्क्सवादियों ने बार-बार पूँजीवाद के संकट की भविष्यवाणी की है, लेकिन हर बार पूँजीवादी मुल्क उन संकटों से उबर जाते हैं।
उससे लगता था कि पूँजीवाद हर संकट का मुकाबला कर सकता है।
अभी ऐसा नहीं होनेवाला है।
अब तो सारे देश पूँजीवादी हो रहे हैं।
भारत, सोवियत यूनियन के गणराज्य, पूर्वी यूरोप के सारे देश-सब पूँजीवादी हो चुके हैं।
इन सारे देशों में अगले दो-तीन दशकों के अन्दर गम्भीर संकट आनेवाले हैं जिनका मुकाबला पूँजीवाद नहीं कर सकेगा।
पूँजीवाद का असली संकट करखनियाँ मजदूरों की क्रयशक्‍ति की कमी नहीं है, जैसा कम्युनिस्ट चाहते रहे हैं; बल्कि पूँजीवाद का असली संकट पूँजी का अभाव है।
यह पूँजी शोषण की उपज है।
साम्यवाद के पतन से इस प्रक्रिया को तात्कालिक धक्‍का जरूर लगा है, कारण पूँजीवाद अप्रतिद्वन्द्वी हो गया है।
लोगों को उसका विकल्प नहीं दिखाई पड़ता है।
लेकिन दीर्घकालीन सोच में यह दिखाई देगा कि साम्यवाद के पतन से यह प्रक्रिया तेज होगी, क्योंकि साम्यवाद पूँजीवादी उत्पादन पद्धति का ही एक प्रच्छन्‍न रूप था।
अब इन सारे देशों में नग्‍न पूँजीवाद की परीक्षा हो रही है।
पहली बार बड़े पैमाने पर और इतने सारे महत्त्वपूर्ण देशों में विशुद्ध पूँजीवाद का प्रयोग हो रहा है, जिनमें बाहरी उपनिवेशों का सहारा नहीं है।
आनेवाले नए मोड़ पर विजय हासिल करने के लिए भारतीय किसानों को अभी से तैयारी करनी होगी।
चूँकि यह तैयारी युग-परिवर्तन की तैयारी होगी, जो किसी भी महान क्रान्ति से कम महत्त्वपूर्ण नहीं, भारतीय किसानों को चाहिए कि वे व्यापक रणनीति अख्तियार करें।
वैकल्पिक अर्थनीति को सामने रखकर 'नई आर्थिक नीतियों' का उग्र विरोध करना किसान राजनीति का पहला कदम होगा।
बहुराष्‍ट्रीय कम्पनियों का विशेष आग्रह तीसरी दुनिया की कृषि और कृषि-व्यापार में पैदा हो गया है।
जल, जंगल, खनिज आदि प्राकृतिक संसाधनों का दोहन करने के लिए उन्होंने कारगर टेक्‍नोलॉजी ईजाद की है।
इस टेक्‍नोलॉजी को दिखाकर वे भारतीय कृषि भूमि, जंगल और जल संसाधनों का ऐसा इस्तेमाल करना चाहते हैं जिससे उनको मुनाफा मिलेगा, उनके अपने देश को धन मिलेगा और हमारे प्राकृतिक संसाधन खत्म हो जाएँगे।
मेरा यह कतई दावा नहीं है कि आजाद हिन्दुस्तान के बुद्धिजीवियों की तुलना में राजनेताओं ने राष्‍ट्र की सेवा बेहतर ढंग से की है।
दोनों ने देश के लोगों को गुमराह किया है और अपने कर्तव्य की अवहेलना की है।
जब मैं इस तरह की निन्दा करता हूँ तो मेरी शिकायत वैचारिक समूहों और विभागों से है।
अध्ययन के किसी विभाग या समूह ने जनगण के विकास के लिए कोई महत्त्वपूर्ण योगदान नहीं किया है।
यहाँ पर हमारा वास्ता सामाजिक शास्‍त्रों से है।
इस क्षेत्र में दो ही समूह उल्लेखनीय हैं: उदारवादी और मार्क्सवादी।
भारत में बौद्धिक क्षेत्र में नव-मार्क्सवादी समूह नहीं हैं जो कि कम्युनिस्ट पार्टियों से स्वतंत्र होते हैं।
इसलिए भारतीय मार्क्सवादी बुद्धिजीवियों को मैं कम्युनिस्ट बुद्धिजीवी कहना पसन्द करता हूँ।
लेकिन अनावश्यक जटिलता से बचने के लिए मैं 'मार्क्सवादी' शब्द का ही इस्तेमाल कर रहा हूँ।
कोई भी विचार अनुशासित पद्धतियों के द्वारा ही समाज को संचालित करता है- विचार पद्धतियों के द्वारा, कलाकृतियों के माध्यम से और दार्शनिक बहसों को चलाकर।
विश्‍व की समाचार-प्रचार व्यवस्था के साधनों पर दोनों का संयुक्‍त एकाधिकार होने के नाते सोच की कोई दूसरी धारा नहीं पनप पाती है।
दोनों के संयुक्‍त प्रभाव से जो अवधारणाएँ बनती हैं, वह यथास्थिति के ही पक्ष में मस्तिष्क को तैयार करती हैं।
भारत में मार्क्सवादी विचारों का आगमन उन्हीं दिनों हुआ जब पूँजीवाद के प्रभाव से आधुनिक मध्यवर्ग सबल हो रहा था और राष्‍ट्रीय कांग्रेस को गांधी के चंगुल से मुक्‍त करना चाहता था।
1914 से 1934 के भारत में (जब गांधी ने कांग्रेस के ऊपर रचनात्मक कार्यक्रम को 'थोपा' तब से लेकर कांग्रेस से गांधी के इस्तीफे तक) आर्थिक विचारों का जो प्रमुख संघर्ष था, उसमें एक तरफ गांधी के 'पुरातनवादी' विचार थे और दूसरी ओर साम्राज्यवादी, उदारवादी और मार्क्सवादी आधुनिकता के विचार थे।
जब से किसान आन्दोलन का पर्व चला है, दो प्रकार के लोग एक प्रश्‍न उठा रहे हैं, जो नहीं चाहते हैं कि गरीबों का किसी भी प्रकार का आन्दोलन हो।
खेतिहर मजदूरों के आन्दोलन पर ये लोग हिंसा का आरोप लगाते हैं।
वैसे लोग कह रहे हैं कि किसान आन्दोलन धनी किसानों का आन्दोलन है, इसलिए प्रतिगामी है।
इनमें इन्दिरा गांधी, एम.जी. रामचन्द्रन, बड़े-बड़े सरकारी अफसर तथा पूँजीपतियों के प्रवक्‍ता लोग हैं।
यह भी देखा गया है कि जमींदार या पुलिस, मजदूरों को या हरिजनों को दबाने के लिए किसानों की मदद लेते हैं।
इसी अनुभव से आशंका पैदा होती है कि अगर आन्दोलनकारी किसान संगठित हो जाता है तो उसका मजदूर-विरोध अधिक मजबूत हो जाएगा।
इस तर्क में बहुत बड़ी कमजोरियाँ हैं।
बेरोजगार नौजवान पुलिस से साँठगाँठ करते हैं, वे लड़कियों को छेड़ते हैं।
अगर वे बेरोजगारी के खिलाफ आन्दोलन करेंगे तो क्या लड़कियों पर ज्यादा आफत आएगी?
आज किसान हरिजनों, मजदूरों को दबाकर रखने के लिए पुलिस और सरकार का सहयोग लेता है; अगर वह पुलिस, सरकार और व्यवस्था के खिलाफ संघर्ष करेगा तो क्या हरिजनों, मजदूरों को अधिक दबाएगा?
अगर किसान आन्दोलन लम्बे समय तक चलनेवाला है तो इस पहली स्थिति को वह पार कर जाएगा और ये 'माफी' और 'छूट' की माँगें गौण हो जाएँगी और असली टकराव इस बात पर होगा कि व्यापारी और पूँजीपति को जो सुविधाएँ मिलती हैं वे किसान को मिलें या दोनों पर एक ही प्रकार का नियम-कानून लागू हो।
अगर यह माँग किसानों के दिमाग में बैठ जाएगी तो यह आन्दोलन पुरी पूँजीवादी व्यवस्था के लिए खतरा बन जाएगा।
भारत जैसे मुल्क में किसान और पूँजीपति की कानूनी बराबरी पूँजीवादी व्यवस्था के खिलाफ साबित होगी, क्योंकि पूँजीपतियों के लिए किसान एक ऐसा विशाल समुदाय है जो उसके लिए कच्‍चा माल पैदा कर सस्ते में देता है और औद्योगिक चीजों को बहुत ज्यादा दाम में खरीद लेता है।
जिस अनुपात में पूँजी से श्रम खरीदा जाता है उस अनुपात में पाँच एकड़ का किसान भी एक शोषक है।
कारण, वह शोषक व्यवस्था के अन्दर एक छोटी पूँजी का मालिक है।
अगर बड़ी पूँजीवाले न होते तो छोटी पूँजी शोषण का स्त्रोत न बनती।
भूमिव्यवस्था में बड़ी जोतें न होंगी तो किसान एक शोषक वर्ग भी नहीं बनेगा।
लेकिन यह एक वास्तविकता है कि बड़ा भूमिपति छोटे किसान का नेतृत्व कर रहा है।
जब एक राजनीतिक दल आन्दोलन शुरू करेगा तो हम उसके वर्गचरित्र पर टीका कर सकते हैं।
गत 11 से 14 मार्च 1989 तक भुवनेश्‍वर में जनआन्दोलन करनेवाले छह निर्दलीय संगठनों के शिविर में एक महत्त्वपूर्ण संवाद हुआ।
बहस का मुख्य मुद्‍दा था किसान आन्दोलन और कृषि मजदूरों के आन्दोलन के बीच अन्तरविरोध का ह्रास और समाधान कैसे हो?
दोनों आन्दोलनों के प्रतिनिधि बहस कर रहे थे।
उन्होंने तय किया कि भुवनेश्‍वर संवाद के सारांश को व्यापक बहस के लिए प्रसारित किया जाएगा।
इस तरह से यह एक राष्‍ट्रीय बहस होगी।
रूढ़िवादी और लफ्फाज वामपंथियों के लिए अभी भी किसानों की समस्या नगण्य या गौण है।
लेकिन रूस और चीन में जहाँ क्रान्ति की सफल रणनीतियाँ बनाई गई थीं, किसानों और गाँवों को फैक्टरी मजदूरों के बराबर का महत्त्व दिया गया था।
लेनिन और माओ अपने सैद्धान्तिक वक्‍तव्यों में फैक्टरी मजदूर को ही क्रान्तिकारी शक्‍ति मानते रहे, लेकिन व्यवहार और रणनीति में किसानों को भी साथ लेकर चलते रहे।
अपने व्यवहार की कसौटी पर अपने सिद्धान्तों या तात्विक विचारों के परीक्षण और संशोधन का वैज्ञानिक काम अलबत्ता उन्होंने नहीं किया।
सन् 1905 के पहले रूसी कम्युनिस्टों की राय थी कि गाँवों में जाना समय गँवाना है।
लेकिन 1905 के आन्दोलन के बाद लेनिन की रणनीति में किसानों का महत्त्व बढ़ने लगा था।
सन् 1917 की क्रान्ति के तत्काल बाद की संकटमय परिस्थिति (1918 के पार्टी कांग्रेस) में लेनिन ने इस बात की जोरदार पैरवी की थी कि साम्राज्यवाद के खिलाफ लड़ने और समाजवाद के निर्माण के लिए मध्यम किसानों के साथ गठबन्धन अपरिहार्य है।
'कारखानों का मजदूर अपनी अकेली ताकत से क्रान्ति करेगा' इस प्रकार का प्रतिपादन मार्क्स और एंगेल्स का हवाला देकर किया जा सकता है।
लेकिन ग्रामीण भूमिहीन मजदूरों की अकेली ताकत पर कोई साम्यवादी क्रान्ति हो सकती है, इसका दावा किसी भी वामपंथी शास्‍त्र में निहित नहीं है।
इसलिए भारत के करखनियाँ मजदूर संगठनों (ट्रेड यूनियनों) की क्रान्तिकारी भूमिका के बारे में जिनके मन में सन्देह है, उनके लिए यह अनिवार्य हो जाता है कि वे भूमिहीनों के साथ-साथ दूसरे ग्रामीण तबकों की पूँजीवाद विरोधी शक्‍ति का सहयोग ढूँढ़ें।
जो लोग मजदूरों को संगठित करते हैं वे किसान संगठनों की क्रान्तिकारी भूमिका के बारे में सचेत नहीं होते।
इसके पीछे दो कारण हैं।
पहला यह कि उनका मानस ट्रेड यूनियन का होता है, क्रान्ति का नहीं।
उन लोगों ने अभी तक ऐसी कोई फेहरिस्त नहीं बनाई है कि मौजूदा पूँजीवादी-साम्राज्यवादी व्यवस्था को कमजोर करने और तोड़ने के लिए किन तबकों का क्रान्तिकारी सहयोग चाहिए।
इस वक्‍त देश में किसानों के जितने भी बड़े-बड़े संगठन हैं वे सबके सब ट्रेड यूनियन के ढाँचे में अपना आन्दोलन चला रहे हैं।
जब वे सम्पूर्ण भारत के ग्रामांचल के नवनिर्माण की बात सोचेंगे या पूरे देश का नवनिर्माण करना चाहेंगे, जब वे शिक्षा नीति और उद्योग नीति के बारे में भी अपना विकल्प देने की कोशिश करेंगे तब मजदूरों के बारे में भी अधिक सकारात्मक रुख अपना सकेंगे।
छात्र युवा संघर्ष वाहिनी के प्रवक्‍ता श्री प्रियदर्शी का एक महत्त्वपूर्ण प्रतिपादन है यह कि किसान आन्दोलन का ही एक विस्तार है।
इस प्रतिपादन को हम तब समझ पाएँगे जब आजादी के पहले से चल रहे खेत मजदूरों और भूमिहीनों के आन्दोलन को ग्रामीण समस्या के आन्दोलन के रूप में देखें।
उन दिनों जमींदार और बड़े भूमिपति ग्रामीण जनता के मुख्य शोषक थे इसलिए ग्रामीण जनता की मुक्‍ति के लिए उनके खिलाफ संघर्ष छेड़ना वामपंथी आन्दोलन का एक मुख्य मुद्‍दा था।
मलबरी रेशमकीट को विभिन्न जलवायु स्थितियों और विस्तृत क्षेत्र वाली मिट्टी में उगाया जा सकता है।
बेहतर पद्धतियों को अपनाकर कोकुन की अच्छी उपज प्राप्त की जा सकती है।
लेकिन इसके लिए अधिक उपज देने वाली उत्तम किस्म की पत्ती का होना आवश्यक शर्त है।
रेशमकीट का पालन लार्वा अवधि के दौरान पाँच विभिन्न चरणों से होते हुए होती है।
लार्वा अवधि में उसे विशेष रूप से निर्मित रेशमकीट पालन शेड में रखा जाता है।
साथ ही, उच्‍च कोटि का रेशम प्राप्त करने के लिए उचित समय पर प्रबंध और गहन देखभाल की जाती है।
पूरी पालन अवधि के दौरान रेशमकीट की काफी सावधानीपूर्वक देखभाल की जाती है और उसके भोजन के लिए उत्तम किस्म के मलबरी पत्ते का इस्तेमाल किया जाता है।
बेहतर वातावरण का निर्माण और कृमि व बीमारियों से रक्षा इनके पालन की अन्य आवश्यक शर्त्ते हैं।
रेशमकीट के लिए अनुकूल स्थितियाँ प्रदान करने के लिए एक अलग से पालनघर और पालन उपकरण व साधनों की आवश्यकता होती है।
एक साल में 5 से 10 फसलों का पालन किया जा सकता है और प्रत्येक फसल की जीवन अवधि लगभग 70-80 दिनों की होती है।
मलबरी प्रज़ाति:- वी-1 और एस-36 उच्च ऊपज़ देने वाली मलबरी प्रजाति है और रेशमकीट पालन के लिए अत्यंत उपयुक्त है।
ये दोनों प्रजातियाँ पोषक पत्ती प्रदान करती हैं जो रेशमकीट पालन में लार्वा के लिए अत्यंत आवश्यक है।
एस– 36 प्रज़ाति- इसकी पत्तियाँ हृदय आकार की मोटी और हल्के हरे रंग के साथ काँतियुक्त होती है।
पत्तियों में उच्च आर्द्रता होती है तथा उसमें अधिक पोषक तत्व होते हैं।
प्रति वर्ष एक एकड़ में लगभग 15 हज़ार से 18 हज़ार किलो ग्राम मलबरी पत्तियाँ प्राप्त होती हैं।
वी-1 प्रजाति- यह प्रजाति वर्ष 1997 के दौरान जारी की गई और खेती में काफी लोकप्रिय है।
पत्तियाँ अण्डाकार, बड़े आकार की, मोटी, आर्द्रता लिए हुए गहरे हरे रंग की होती है।
एक वर्ष में लगभग 20-24 हज़ार किलो ग्राम मलबरी पत्तियाँ प्राप्त की जा सकती है।
रोपण पद्धति:- वृक्षारोपण की व्यवस्था दो कतारों में की जाती है जहाँ (90+150 सें.मी) X 90 सें.मी या 60 सें.मी X 60सें. मी. की दूरी उपयुक्त होती है।
दोहरी कतार के बीच जगह होने से अंतर कृषि गतिविधि तथा पत्तियों के परिवहन हेतु पावर टिलर का उपयोग किया जा सकता है।
इसके द्वारा ड्रिप सिंचाई सुविधा होती है।
प्रति एकड़ अधिक संख्या में वृक्षों को लगाया जा सकता है।
आसानी से एवं शीघ्रतापूर्वक पत्तियों को ले जाया जा सकता जो आर्द्रता हानि की संभावना को कम करता है।
डंठल कटाई (शूट हार्वेस्टिंग) से 40 प्रतिशत तक श्रम की बचत होती है।
प्रति हेक्टेयर 8 मीट्रिक टन की दर से साल में दो बार गोबर का प्रयोग करें।
मलबरी के वी-1 प्रजाति के लिए एनपीके का प्रयोग 350:140 :140 किलो ग्राम प्रति हेक्टेयर की दर से तथा मलबरी के एस-36 प्रजाति के लिए 300 :120:120 किलो ग्राम प्रति हेक्टेयर की दर से प्रति वर्ष 5 बराबर भागों में बाँट कर करें।
सिंचाई:- सप्ताह में एक बार 80 से 120 मिली मीटर की दर से सिंचाई।
पानी की कमी होने की स्थिति में किसान ड्रिप सिंचाई का प्रयोग कर 40 प्रतिशत पानी की बचत कर सकते हैं।
संकरित रेशमकीट:- आईवीएलपी के अंतर्गत सीएसआर-2 X सीएसआर-4 एवं द्विगुण संकरित (कृष्ण राजा) जैसे उन्नत बाइवोल्टाइन संकरित रेशमकीट की सिफारिश की गई है।
चावकी पालन:- अण्डे के फूटने से लेकर परिपक्‍व अवस्था तक पहुँचने में एक रेशम कीट को पाँच अवस्थाओं से गुजरना पड़ता है।
कीटों की दूसरी अवस्था युवा अवस्था या चावकी अवस्था कहलाती है।
चूँकि यह प्रतिकूल परिस्थितियों के प्रति अधिक संवेदनशील होते और इसके संक्रमित होने की संभावना अधिक रहती इसलिए चावकी पालन हेतु विशेष ध्यान देने की जरूरत है।
अतएव चावकी पालन केन्द्रों में नियंत्रित परिस्थितियों के भीतर पले रेशमकीट प्राप्त करने की कोशिश करनी चाहिए।
बड़े उम्र में पालन:- बड़े उम्र के कीटों का पालन तीसरे इनस्टार से शुरू होती है।
ये कीड़े बहुत अधिक पत्तियाँ खाने वाले होते हैं।
पालन घर:- मलबरी रेशमकीट पालन एक पूर्णतः घरेलू व्यवसाय है।
इसके लिए 24-28 डिग्री सेल्सियस के बीच तापमान और 70-80 प्रतिशत आर्द्रता वाले मौसम की जरूरत होती है।
इसलिए किफ़ायती ठंड वातावरण बनाये रखने के लिए दीवार व छत की बनावट के लिए उपयुक्त सामग्री का चयन, भवन का अभिसरण, निर्माण पद्धतियाँ, डिज़ाइन इत्यादि पर विशेष ध्यान दिया जाना चाहिए।
आगे, पत्तियों की रख-रखाव, चावकी पालन, परिपक्‍व अवस्था पालन एवं मोल्टिंग के लिए पर्याप्त जगह उपलब्ध होनी चाहिए।
साथ ही, उस स्थान की साफ-सफाई और रोगमुक्तीकरण व्यवस्था भी अच्छी तरह होनी चाहिए।
पालन के प्रकार और मात्रा के अनुसार पालन घर का आकार होनी चाहिए।
100 डीएफएल के लिए 400 वर्ग फीट क्षेत्रफल वाला सतह प्रदान किया जा सकता है (डीएफएल- डिज़िज़ फ्री लेइंग (रोग मुक्त स्थान), 1डीएफएल = 500 लार्वा )।
पालन उपकरण:- परिपक्‍व अवस्था वाले रेशमकीट उच्‍च तापमान, उच्‍च आर्द्रता और न्यूनतम स्तर वाले हवा के आवागमन व्यवस्था को सहन नहीं कर पाते हैं।
इसलिए कमरे के तापमान को न्यूनतम स्तर पर बनाये रखने के लिए पालन घर में दो ओर से हवा के आने व जाने की व्यवस्था होनी चाहिए ताकि रेशमकीट द्वारा छोड़े गये मल से उत्पन्न बड़ी मात्रा में गैस आसानी से बाहर निकल सके।
रोगमुक्त करना:- पालन घर या उपकरणों को संक्रमणरहित बनाये रखने के लिए इसे दो बार साफ किया जाना चाहिये।
पहली बार पूर्ववर्ती फसल की तैयारी के तुरंत बाद 5 प्रतिशत ब्लिचिंग पाउडर से तथा दूसरी बार दूसरे फसल के दो दिन पहले 2.5 सैनिटेक (क्लोरीन डाई-ऑक्साइड) के घोल से साफ की जानी चाहिए।
शूट पालन-एक किफायती उपाय:- रेशमकीट पालन की इस पद्धति में अंतिम तीन अवस्थाओं का पालन एक स्वतंत्र पत्ती के स्थान पर मलबरी शूट देकर किया जाता है।
पालन की यह सबसे किफायती पद्धति है जिससे 40 प्रतिशत तक पालन श्रम की बचत होती है।
रेशमकीट की संख्या कम होने पर बीमारी के फैलाव एवं संक्रमण में कमी।
कीड़ों और पत्तियों को प्रक्रिया से अलग करते ही द्वितीयक संक्रमण घट जाता है।
भंडारण और बेड पर होने की स्थिति में पत्ती की गुणवत्ता का बेहतर संरक्षण।
पोषण:- 50-55 दिन पुराने शूट का पोषण प्रारंभ करें।
इसकी कटाई सुबह के ठण्डे मौसम में 3-4 फीट की ऊँचाई पर करें।
60-65 दिन पुराने शूट का पोषण पाँचवीं अवस्था वाले कीटों के साथ की जानी चाहिए।
कटाई की गई शूट का भंडारण ढीले में उर्ध्वाकार अवस्था में ठण्ड और आर्द्रता युक्त वातावरण में करनी चाहिए जो साफ, रोगाणुमुक्त एवं गीले कपड़े से ढके हुए हों।
बाई वोल्टाईन रेशमकीट के लिए चौथे अंतर्रूप में 460 कि.ग्राम और पाँचवें अंतर्रूप में 2880 कि.ग्राम मलबरी मंजरी की मात्रा की आवश्यकता होती है।
मटमैले या अधिक पकी हुई पत्तियों को न खिलाएँ।
प्रत्येक पोषण के दौरान बेड में लार्वा को समानांतर रूप में वितरित करें।
भारतवर्ष में कुल मिलाकर 34.43 करोड़ पशु हैं।
इनमें 22.84 करोड़ गाय-भैंस, 10.76 करोड़ भेंड-बकरी, 50 लाख सुअर तथा 34 लाख घोड़े, खच्‍चर, गधे और ऊँट जातीय पशु है।
इनके अतिरिक्‍त 11.49 करोड़ मुर्गियों भी है।
भारतवर्ष में पाये जाने वाले गो तथा भैंस जातीय पशुओं की संख्या विश्‍व की अनुमानित 111.5 करोड़ पशु संख्या की 20% हैं।
इतने अधिक पशु होते हुए भी, जिनमे विश्‍व के लगभग 50% भैंस जातीय पशु, 20% गोजातीय पशु तथा 16.7% बकरियाँ सम्मिलित है।
भारतवर्ष में दूध का उत्पादन केवल 1.19 करोड़ टन है।
यहाँ प्रति व्यक्‍ति दूध की औसत खपत केवल 130 ग्रा प्रति दिन है।
जबकि यह मात्रा स्विटजरलैंड में 741 ग्रा, न्यूजीलैंड में 637 ग्रा, अमेरिका में 623 ग्रा तथा इंग्लैंड में 509 ग्रा है।
विश्‍व का यह औसत 303 ग्रा है अन्य देशो की तुलना में भारतीय पशुओं की दुग्धोत्पादन-क्षमता बहुत कम है।
भारतीय गाय एक वर्ष में औसतन 173 किग्रा दूध देती है।
जबकि डेनमार्क की गाय औसतन 3,710, स्विटजरलैंड की 3,250, अमेरिका की 3,280 तथा इंग्लैंड 2,900 किग्रा दूध देती है।
पशुधन की अन्य प्रजातियों की स्थिति निम्नाकित है यद्यपि भेंड़ो की संख्या की दृष्‍टि से विश्‍व में भारतवर्ष का 5वाँ स्थान है।
किन्तु इनमें ऊन का उत्पादन बहुत ही कम होता है साथ ही इनसे प्राप्‍त ऊन अधिकाशत निम्न श्रेणी का होता है।
यह बालयुक्‍त तथा खुरदरा होता है तथा अच्छे कपड़े बुनने के योग्य नहीं होता।
भारतवर्ष में प्रति भेंड ऊन का वार्षिक औसत उत्पादन केवल 700 ग्रा है, जबकि कुछ विदेशी नस्ल की भेंडें एक वर्ष में 5 से 7 किग्रा तक ऊन देती है।
जहाँ तक मास-उत्पादन का सम्बन्ध है भारतीय भेंडो का औसत शरीर भार 25 से 30 किग्रा तक होता है, जबकि विदेशी भेंडे इनसे तीन गुनी भारी होती है।
जहाँ तक कुक्कुट-पालन का सम्बन्ध है अन्य देशों की तुलना में भारतवर्ष में जनसंख्या के आधार पर बहुत ही कम मुर्गियाँ पाली जाती है।
प्रति 100 व्यक्‍तियों पर डेनमार्क में 540, कनाडा में 373, अमेरिका में 286, इंग्लैंड में 179 तथा अन्य यूरोपय देशों में 150 से 200 तक पक्षी पाले जाते है।
जबकि भारतवर्ष में प्रति 100 मनुष्यों पर केवल 26 मुर्गियाँ पाली जाती है।
एक भारतीय मुर्गी वर्ष-भर में औसतन 60 अण्डे देती है।
जबकि अमेरिका की ह्वाइट लेगहार्न तथा रोड आइलैंड रेड नस्ल की मुर्गियों का वार्षिक औसत उत्पादन क्रमश 193 तथा 212 अण्डे है।
देश की यह संख्या विश्‍व की वार्षिक औसत संख्या (130 अण्डे) की आधे से भी कम है।
भारत में इस समय प्रति मनुष्य प्रति वर्ष 12 अण्डे उपलब्ध होते है।
जबकि अमेरिका में यही संख्या 295, कनाडा में 282 तथा पश्‍चिमी जर्मनी में 249 है।
भारतवर्ष में पशुधन का पालन-पोषण विभिन्‍न प्रकार की प्रतिकूल जलवायु तथा वातावरण की परिस्थितियों में किया जाता है।
यहाँ का पशु-पालन व्यवसाय छोटे-छोटे किसानो के हाथ में है, जिनमे से अधिकांश कृषक अपनी कृषि के मूल धन्धे के साथ इसे सहायक व्यवसाय के रूप में अपनाते है।
साधारण किसान 3 हेक्टर से कम भूमि पर छोटे-छोटे खेतों में 2-3 पशु रखकर अपना जीवन-यापन करता है यूरोप के कुछ देशों में औसत झुंड में पशुओं की संख्या 30 से अधिक होती है।
अतः यह स्पष्‍ट है कि पशु संख्या इतनी अधिक होने पर भी देश की अर्थ-व्यवस्था में पशुधन का योगदान उसक संख्या के अनुरूप नहीं है।
भारतवर्ष की कुल राष्‍ट्रीय आय का 11.83% पशुधन से प्राप्‍त होता है।
1960-61 में पशु-उत्पादों से प्राप्‍त होने वाली कुल अनुमानित आय 1,529.72 करोड़ रु थी।
इसमे से 988.34 करोड़ रु दूध तथा दूध से बने पदार्थों से, 120.01 करोड़ रु मास तथा मास उत्पादों से, 42.8 करोड़ रु खाल तथा चमड़े से, 66.91 करोड़ रु मुर्गियों तथा अण्डो से, 12.74 करोड़ रु ऊन तथा बालों से, 262.8 करोड़ रु गोबर से तथा 99.11 करोड़ रु की आय अन्य उत्पादों से हुयी थी।
भारतवर्ष में कृषि से होने वाली मूल आय का 18.3% पशुधन से प्राप्‍त होता है।
देश की इतनी बड़ी पशु संख्या को देखते हुये यह योगदान काफी कम है।
इसकी तुलना में यह आय डेनमार्क में 82%, आयरलैंड में 81%, स्वीडन में 79% तथा इंग्लैंड और नार्वे में प्रत्येक देश में 78% होती है।
भारतवर्ष में काफी बड़ी संख्या में गो तथा भैंस जातीय पशु है।
1961-62 की पशुगणना के अनुसार गो तथा भैंस जाति के पशु पूरे विश्‍व में 111.5 करोड़ और भारत में 22.68 करोड़ (20.35%) ये किन्तु पशु-उद्योग का उत्पादन मान इतनी बढ़ी पशु संख्या के अनुरूप नहीं है।
प्रशासकीय सचिवालय के सांख्यिकी विभाग के संशोधिन आंकलन के अनुसार 1960-61 में, धन के रूप में इसका अनुमानित योगदान 1160 करोड़ रु था।
भारत की ग्रामीण अर्थ-व्यवस्था में पशुओं का योगदान महत्त्वपूर्ण है।
आज भी कृषि कार्यों के हेतु आवश्यक शक्‍ति बैलों से ही मिलती है और अधिकांश लोगों की खुराक में पशु-प्रोटीन का प्रमुख स्‍त्रोत दूध ही है।
जुताई, खुदाई, फसल की कटाई, गहाई, सिंचाई के लिए तथा कृषि-उत्पादो की बाजार तक पहुँचाने आदि अनेक कार्यों में बैलों का प्रयोग होता है।
उसके अतिरिक्‍त पशु अपने गोबर की खाद से भूमि को उपजाऊ बनाते है तथा खाल और चमड़ा भी प्रदान करते है।
इसलिए भारतवर्ष में गायों तथा बैलों को कृषि की आधारशिला माना गया है।
पशु-उद्योग छोटी-छोटी असंख्य इकाइयों के रूप में पूरे देश में फैला हुआ है इसलिए उसका सही मूल्यांकन करना काफी कठिन है।
भारतीय कृषि में पशुश्रम के रूप में, पशुधन का एक महत्त्वपूर्ण योगदान है।
खेती में इस श्रम का अनुमानित मूल्य 300 से 500 करोड़ रु होगा।
भूमि की उर्वरा शक्‍ति बढ़ाने में पशुओं से लगभग 270 करोड़ रु के मूल्य की सामग्री मिलती है।
भारतीय पशुओं में अनावष्‍टि, पशु-प्लेग तथा किलनियों से लगने वाले रोगों के प्रति प्रतिरोध शक्‍ति होती है।
इसमें विदेशी बाजारों में इनका बहुत अच्छा मान है।
इसी कारण यूरोपीय पशुपालकों ने भारतवर्ष के ककुदधारी देशी ढोरो (जेयू पशुओं) का प्रयोग अपने यहाँ के पशुओं से संकरण कराने के लिये किया।
जिसमे और भी अच्छे पशु पैदा हो सकें।
भारतीय जन्मजात गो-पशुओं के पूर्वजों की अभी तक कोई खोज नहीं हो पायी है और उनका कोई जीवाश्म अभी नहीं मिल पाया है।
भारत के ककुदधारी पशु प्रायः खूँख्वार हो जाते है यहाँ गो-पशुओं का पालना बहुत ही सम्मानित व्यवसाय माना जाता है तथा उनसे प्राप्‍त दूध, मक्खन, पनीर आदि पदार्थों को सभी वर्ग के लोग उपयोग में लाते है।
1961 की पशु-गणना के अनुसार भारतवर्ष में 15.23 करोड़ हेक्टर कृषि योग्य भूमि के लिये 8.04 करोड़ गो तथा भैंस जातीय पशु थे।
तीन वर्ष से अधिक आयु वाली 51 करोड़ गाये तथा 2.423 करोड़ भैंसों को प्रजनन तथा दूध-उत्पादन के लिये रखा गया था।
इनमें से 2.07 करोड़ गाये तथा 1.25 करोड़ भैंसे दूध देती थी तथा शेष या तो सूखी थी अथवा एक बार भी नहीं ब्यायी थी।
1961-1966 की अवधि में गो जातीय पशुओं की संख्या में कोई परिवर्त्तन नहीं हुआ।
इस अवधि में भैंस जातीय पशुओं की संख्या में भी केवल 32% की वृद्धि हुयी है।
प्रति 100 हेक्टर कृष्य क्षेत्रफल के अनुपात में ढोरो की संख्या 116 है और यह पंजाब में 61, महाराष्‍ट्र तथा गुजरात में 283, पश्‍चिमी बंगाल में 188, एवं उड़ीसा में 162 है।
भारतवर्ष के गोपशुओं की शारीरिक बनावट तथा गठन में काफी भिन्‍नता है।
जिसके कारण यह वह विभिन्‍न भागों में पायी जाने वाली जलवायु के अनुकूल बन गये है।
यहाँ के पशु या तो अपने को स्थानीय जलवायु तथा भूमि के अनुकूल बना लेते हैं, अथवा वहीं अच्छी तरह वृद्धि करते हैं, जहाँ उनका जन्म तथा पालन-पोषण होता है।
पंजाब, राजस्थान, गुजरात, महाराष्‍ट्र के कुछ भागों, तमिलनाडु, मैसूर तथा आन्ध्र प्रदेश के पूर्वी भागो तथा तटीय क्षेत्रों में देशी तथा कम दूध देने वाले पशु पाये जाते है।
इस प्रकार असम, पश्‍चिमी बंगाल, उड़ीसा तथा केरल में निम्न-कोटि के पशु मिलते है।
पर्वतीय क्षेत्रों में जहाँ वर्षा काफी अधिक होती है,
डा० कपिल जानवरों के सरकारी अस्पताल के सबसे बड़े डाक्टर है।
रोज ही उनके पास बहुत-से बीमार पशु आते हैं।
कोई किसी बीमारी से पीड़ित, तो कोई किसी बीमारी से परेशान।
ऐसे पशुओं को देखकर उन्हें बहुत दुख होता है।
साथ ही दया आती है इन पशुओं के गरीब मालिकों पर।
एक दिन अत्यन्त दर्दनाक घटना हुई।
एक भैंस अस्पताल के अहाते में ही मर गई।
उसका मालिक ऐसे फूट-फूट कर रोने लगा जैसे उसका कोई सगा सम्बन्धी ही चल बसा हो।
डाक्टर साहब ने पास जाकर उस आदमी को चुप किया।
इतना अधिक दुखी होने का कारण पूछा।
उसने बताया कि वह एक गरीब किसान है।
उससे तो परिवार का गुजारा होता नहीं था।
मेहनत-मजदूरी करके घर का काम चलाता रहा।
कर्ज लेकर यह भैंस खरीदी थी कि भैंस का दूध बेचकर परिवार का खर्चा चलाने में आसानी होगी।
किसान की आपबीती सुनकर डाक्टर साहब को बहुत दुख हुआ।
उस समय उनकी आँखों के सामने ऐसे लाखों मजबूर किसानों और पशु-पालकों के चेहरे घूम गये।
मन ही मन उन्होंने यह निश्‍चय किया कि गाँव-गाँव जाकर वे पशु-पालन सम्बन्धी जरूरी जानकारी लोगों को देंगे।
आसपास के गाँवों और शहर में इश्‍तिहारों के जरिये यह खबर पहुँचा दी गई कि सरकारी अस्पताल के डाक्टर कपिल गाँव की पाठशाला में पशु-पालन के बारे में तरह-तरह की जानकारी देंगे।
आस-पास के गाँवों के बहुत-से किसान शहर में बैल-ठेला चलाने वाले और डेयरी वाले डाक्टर साहब के आने से पहले पाठशाला में आकर बैठ गये।
आप सब यह तो जानते ही हैं कि गाय, बैंल, भैंस आदि पशु आप लोगों के लिए कितने उपयोगी हैं।
ये पशु किसान भाइयों की खेती-बाड़ी का सबसे अच्छा साधन हैं।
बहुत से बेरोजगारों की रोजी-रोटी का सहारा।
असल में आप लोगों की तरक्‍की के लिए यह जरूरी है कि आपके पशु स्वस्थ हों, मजबूत हों।
यदि आपके पशु स्वस्थ होंगे, तो उनसे अधिक काम लिया जा सकेगा।
दुधारू पशु अधिक दूध देंगे।
उनकी बीमारी पर पैसा खर्च नहीं करना पड़ेगा।
उनके इलाज के लिए इधर-उधर नहीं भटकना पड़ेगा।
इसलिए मैं आपको कुछ ऐसी बातें बतलाऊँगा, जिनसे आपके पशु बीमारी से बच सकें।
आप में से कम लोग ही शायद इस बात को जानते होंगे कि पशुओं की बीमारी का एक बड़ा कारण है पशुओं का आवास-स्थान (रहने की जगह) छोटा और गन्दा होना।
हमेशा पशुओं का आवास-स्थान इस ढंग से बनाया जाना चाहिए कि उन्हें किसी प्रकार की तकलीफ न हो।
यदि एक-दो ही पशु हैं और उनके रहने का इन्तजाम अलग नहीं किया जा सकता, तो उन्हें घर के कोने वाले कमरे में रखना चाहिए।
पशुओं के भीतर-बाहर आने-जाने का रास्ता एक तरफ होना चाहिए, ताकि उनके आने-जाने से सारा घर ही गन्दा न हो।
यदि आठ-दस या इससे ज्यादा पशु हैं, तो उनके रहने का स्थान घर से अलग होना चाहिए।
पशुशाला के पास ही चरागाह और तालाब भी हो तो बहुत ही अच्छा रहे।
किन्तु गन्दे नाले के पास पशुशाला बनाना ठीक नहीं।
पशुओं के रहने की जगह चाहे कच्‍ची हो या पक्‍की-उसमें हवा, धूप, उजाले और साफ-सुथरे पानी का इन्तजाम होना चाहिए।
स्थान के हिसाब से पशुशाला का रुख दो तरफ रखा जा सकता है।
एक पूर्व-पश्‍चिम की तरफ, दूसरा उत्तर-दक्षिण की तरफ।
पूर्व-पश्‍चिम रुख होने से पशु गर्मियों में लू और जाड़ों में ठंडी हवा से बचे रहते है।
उत्तर-दक्षिण रुख से पशुशाला में धूप ज्यादा देर तक रहती है।
फर्श और दीवारें सूखी रहती है।
असल में पशुशाला का रुख चाहे कोई भी हो, उसमें भरपूर धूप, हवा और रोशनी रहनी चाहिए।
पशुशाला की चारदीवारी लगभग चार फुट ऊँची ठीक रहती है।
चारदीवारी के अन्दर ऊँचे, घने, छायादार पेड़ हों।
पेड़ वहीं लगायें जिनके पत्ते पशुओं को नुकसान न दें।
पशुओं को तेज सर्दी, गर्मी और बरसात से बचाने के लिए कमरे होने चाहिए।
इनमें हर एक पशु के लिए 8 फुट लम्बी और 6 फुट चौड़ी जगह हो।
फर्श में तरह-तरह के नमूने बनवा-कर उसकी चिकनाहट को कम किया जा सकता है।
ईटों को सीमेंट से जोड़कर बना हुआ फर्श भी अच्छा रहता है।
कच्‍चे फर्श पर राख या बालुई मिट्‍टी बिछा देनी चाहिए, राख या मिट्‍टी पशु के पेशाब को सोख लेती है और पशु के बैठने की जगह गीली नहीं हो पाती।
इस राख को रोज सुबह खाद के गड्‍ढे में डालते रहना चाहिए, ताकि पशुओं के कमरे में किसी प्रकार की गन्दगी न रहे।
पशुओं के कमरे की ऊँचाई दस-पन्द्रह फुट होनी चाहिए।
दीवारें चाहे कच्‍ची हों या पक्‍की, पर उनमें छेद और गड्‍ढे नहीं होने चाहिए।
इन गड्‍ढों में कई प्रकार के जहरीले जानवर हो जाने का डर रहता है, जिनके काटने से पशु मर भी सकता है।
एक कृषक ने बीच में टोकते हुए कहा, डाक्टर साहब, पशुओं के कमरे में खिड़की या रोशनदान होना तो जरूरी नहीं है?
जानवरों में भी जान होती है।
उन्हें भी तन्दुरुस्त रहने के लिए धूप, हवा और रोशनी की उतनी ही जरूरत है जितनी कि हम सबको।
धूप और रोशन किसी भी तरह की बीमारी के कीटाणु नहीं पनप सकते।
इसी तरह कमरें में जितनी अधिक शुद्ध वायु अन्दर आने का और अशुद्ध वायु बाहर निकलने का इन्तजाम होगा, उतनी ही कमरे में घुटन कम होगीं।
शुद्ध और ताजी हवा में जानवर खुश रहते हैं।
किसी तरह की बीमारी उन्हें नहीं हो सकतीं।
इसलिए पशुओं के कमरे में भी खिड़कियाँ और रोशनदान होने जरूरी है।
हर एक पशु के लिए कमरे में एक खिड़की अवश्य होनी चाहिए।
कमरे की लम्बाई-चौड़ाई को देखरे हुए कमरे में कई रोशनदान होने चाहिए।
रोशनदानों में यदि लोहे की जाली लगा लें तो अच्छा रहता है।
तेज सर्दी के दिनों में रात को खिड़कियाँ बन्द कर देते है और रोशनदान खुले रहते हैं।
इससे कमरों में ताजी हवा भी आती रहती है और पशुओं को ठंडी हवा के झोंके भी नहीं लगते।
पशु-घर की छत यदि पक्‍की बनवा सकें, तो अच्छा है।
नहीं तो सीमेंट की चादरों या खपरैल की छत ठीक रहती है।
टीन की चादरों का छत के रूप में इस्तेमाल कभी न करें, क्योंकि टीन की छत धूप में ज्यादा गर्म और सर्दियों की रात में ज्यादा ठंडी हो जाती है।
इससे पशुओं को गर्मियों में अधिक गर्मी और सर्दियों में अधिक सर्दी लगने का डर रहता है।
यदि पशु-घर कच्‍चा है तो साल में दो-तीन बार दीवारों की अच्छी तरह लिपाई-पुताई अवश्य करनी चाहिए।
एक बार बरसात से पहले लिपाई-पुताई करना बहुत जरूरी है।
हम यह भी जानना चाहते हैं कि पशुओं को चारा खिलाने का इन्तजाम भी उसी कमरे में हो या अलग हो?
बात दरअसल यह है कि यदि आपके पास जगह काफी है, तो पशुओं को भोजन खिलाने का इंन्तजाम अलग ही होना चाहिए।
चारा खिलाने की जगह पर छप्पर डालकर भी काम चलाया जा सकता है।
पर चारा खिलाने वाली जगह का भी साफ होना जरूरी है।
पशुओं की संख्या ज्यादा होने पर उनके खाने का इन्तजाम दो लाइनों में करना होता है।
यदि पशुओं को एक लाइन में खड़ा करना है तो सामने की ओर एक 'खुरली' (खोर या नाँद) रहती है।
खुरली की पिछली दीवार थोड़ी ऊँची और आगे की दीवार नीची हो, ताकि खुरली धोते समय पानी बाहर निकल सके और पशु आराम से चारा खा सके।
खुरली ईंटों और सीमेंट की बनी हुई होनी चाहिए।
खुरली के पास पशुओं के खड़े होने की जगह व पीछे की नाली दोनों ही सीमेंट की, साफ ढलानदार होनी चाहिए, ताकि आसानी से धुलकर साफ हो सके।
खुरली और नाली के बीच की दूरी कम से कम साढ़े पाँच फुट होनी चाहिए।
खुरली के पास के फर्श पर पड़े पशुओं के पेशाब और गोबर धोकर नाली के जरिये खाद के गड्‍ढे में पहुँचा दिया जाना चाहिए।
नाली के पीछे चार-साढ़े चार फुट का रास्ता चारा आदि लाने के लिए और पशुओं के जाने के लिए हो।
पशुओं को बाँधने के लिए रस्से की जगह लोहे की जंजीरों या गर्दन-फंदों का इस्तेमाल करना चाहिए।
क्योंकि जंजीरों और गर्दन-फंदों को तो धोकर साफ किया जा सकता है, रस्सों को नहीं।
खुरली के सामने पशुओं को बाँधते समय दो-दो पशुओं को अलग-अलग हिस्सों में बाँधना चाहिए।
इसके लिए हर दो पशु के बाद लोहे की सरियों या बिना काँटे वाले तारों या लकड़ी के मजबूत डंडों को हर दो पशुओं के बाद लगा देना चाहिए।
चारा खिलाते समय गायों, भैंसों, बैलों आदि को अलग-अलग रखना चाहिए।
यदि पशुशाला तक नलों का पानी पहुँचाया जा सके तो एक-एक नल पानी की खुरलियों में लगवा देना चाहिए।
डाक्टर साहब ने आगे बतलाया, यदि पशु आठ-दस की संख्या से ज्यादा हों तो पशुओं को दो कतारों में बाँधना होगा।
एक तो पशुओं के मुँह आमने-सामने करके, दूसरा पशुओं की पूँछ को आमने-सामने करके।
मुँह से मुँह की तरफ पशुओं को खड़ा करने का तरीका सस्ता तो है, पर ठीक नहीं।
क्योंकि इस विधि से पशुओं को चारा खिलाते समय उन्हें खुरली के दोनों ओर खड़ा कर देते हैं।
इससे चारा खाते समय एक पशु की साँस दूसरे के शरीर में जाती रहती है।
ऐसे में यदि किसी पशु को छूत की बीमारी हो तो वह जल्दी ही दूसरे पशु और फिर सब पशुओं में फैल सकती है।
इस विधि में दूसरी बुराई यह है कि पशु चारा खाते समय आपस में लड़ते है।
इस लड़ाई-झगड़े में तेज-तर्रार पशु अपने सींगों से सीधे पशु को घायल भी कर सकता है।
इस विधि की तीसरी कमी यह है कि पशुओं को चारा डालने में बहुत दिक्‍कत होती है।
इसलिए जहाँ तक हो सके, पशुओं को एक-दूसरे की पूँछ की तरफ पूँछ करके ही बाँधना चाहिए।
चारा डालने के लिए दोनों खुरलियों के सामने ही चार-चार फुट के रास्ते बना दिये जाते हैं।
एक ही चौड़ी नाली से दोनों तरफ के पशुओं का मूत्र और गोबर खाद के गड्‍ढे तक पहुँचा दिया जाता है।
दिन में कम से कम दो बार चारागृह की सफाई करना जरूरी है।
गाय और भैंस के छोटे बच्‍चों को हमेशा बड़े पशुओं से अलग बाँध कर चारा आदि देना चाहिए।
गाभिन गाय और भैंस को भी अन्य पशुओं से अलग रखना चाहिए।
इतना ही नहीं, मरखने और बीमार पशु के भी रहने-खाने की जगह अलग-अलग होनी चाहिए।
यदि पशुशाला में अधिक जानवर है और उसमें साँड़ भी पला हुआ है, तो साँड़ के रहने-खाने की जगह के साथ-साथ घूमने-फिरने का बड़ा-सा बाड़ा भी अलग होना चाहिए।
आज की इस सभा का समापन करते हुए डा० कपिल ने कहा, आज की सभा मैं इतना कहकर समाप्‍त करता हूँ कि आप अपने पशुओं का इन्तजाम करते समय हमेशा पशुओं की सुख-सुविधाओं का पूरा-पूरा ध्यान रखें।
इसके अच्छे नतीजे स्व्यं ही आपके सामने आयेगे।
आज सभा का दूसरा दिन था।
ठीक समय पर डाक्‍टर साहब आये और कहना शुरू किया, आप में से बहुत कम लोग यह जानते होंगे कि अन्य देशों की तुलना में हमारे देश के पशु बहुत कमजोर हैं।
दूध भी कम देते है और काम करने की शक्‍ति भी कम है।
बहुत से पशु सदा सुस्त और बीमार रहते है।
इसका एक सबसे बड़ा कारण यह है कि हमारे यहाँ पशुओं को पौष्‍टिक खुराक नहीं दी जाती।
दूसरे जो धनवान है, उन्हें यह मालूम नहीं है कि कितनी और कैसी खुराक से पशु तन्दुरुस्त रह सकते हैं।
पौष्‍टिक खुराक वह है जिसमें विटामिन, प्रोटीन, खनिज लवण, चर्बी या चिकनाई, कार्बोहाइड्रेट, काष्‍ठ-तन्तु और पानी उचित मात्रा में हों।
ये सब पशुओं के खुराक के अंश हैं, तत्त्व हैं, हिस्से हैं।
चारे-दाने में ये सब थोड़ी-ज्यादा तादाद में रहते हैं।
विटामिन हर तरह से पशुओं के लिए बहुत जरूरी हैं।
ये पशुओं को कई तरह की बीमारियों से बचाते हैं।
ये आँखों की रोशनी बढ़ाने और दाँतों को मजबूत बनाये रखने में बहुत मदद करते हैं।
दूध देने वाली गाभिन गाय-भैंसों को विटामिनों से बहुत मदद मिलती है।
इनमें से विटामिन 'ए' और 'डी' पशुओं के लिए बहुत जरूरी हैं।
विटामिन 'ए' हरे चारे और हरी घास में पाया जाता है।
इसीलिए हरा चारा और हरी घास पशुओं को खिलाना बहुत फायदेमन्द माना जाता है विटामिन 'डी' धूप के प्रकाश से मिलता है।
इसीलिए पशुओं को खुली और रोशनी वाली जगहों में रखना तन्दुरुस्ती के लिए अच्छा माना जाता है।
शरीर को मजबूत बनाने का काम प्रोटीन करते हैं।
कड़ी मेहनत का काम करने से पशुओं की जो नसें घिसती हैं या टूटती हैं, उनको पूरा करने का काम प्रोटीन का ही है।
दुधारू व गाभिन गाय-भैंसों के लिए प्रोटीन वाला चारा बहुत जरूरी है।
प्रमुख कृषि उत्पादों को मोटे तौर पर भोजन, रेशा, ईंधन, कच्चा माल, फार्मास्यूटिकल्स, और उद्दीपकों में समूहित किया जा सकता है।
साथ ही सजावटी या विदेशी उत्पादों की भी एक श्रेणी है।
जलवायु क्या है- जल और वायु दो शब्दो से मिलकर जलवायु शब्द बना है।
उर्दू में इसे आबहवा कहते हैं।
जल या आब का अर्थ पानी हुआ और वायु या हवा का अर्थ स्पष्ट है हवा।
अर्थात पानी हवा को लेकर जलवायु शब्द का निर्माण हुआ है।
पानी का अर्थ यहां वर्षा से है और हवा का अर्थ उन हवाओं से हैं जो हमारे चारों ओर के वातावरण को प्रभावित करती हैं।
कभी हमारे चारों ओर नमी और कभी गर्मी उत्पन्न करती हैं।
वर्षा भी कुछ-कुछ यही कार्य करती है।
इससे यह निष्कर्ष निकला कि हमें गर्मी या ठण्डक देने वाली कोई वस्तु है।
इन दोनों का अनुभव हम स्वंय करते हैं।
लेकिन कुछ ऐसे भी परिवर्तन हैं जिनका अनुभव हम स्वयं करते हैं।
लेकिन कुछ ऐसे भी परिवर्तन हैं जिनका अनुभव हम नहीं कर पाते।
इन्हीं सारी वस्तुओं को जलवायु कहते हैं।
अर्थात किसी स्थान की गर्मी, सर्दी, नमी और वर्षा का मिला-जुला प्रभाव जलवायु कहलाता है।
मौसम का खेती-बारी से गहरा सम्बंध है।
फसलों की सफलता और असफलता इसी पर निर्भर करती है।
अकस्मात मौसम के परिवर्तन से खेती को कभी-कभी बहुत बड़ी हानि पहुंच जाती है।
जाड़े के दिनों में लगातार तीन-चार दिनों तक बदली लगी रहने से फसल पर रोगों के आक्रमण का भय रहता है।
अधिकतर गेरुई का रोग हो जाता है, जिसके फलस्वरूप पौधे का बढ़ाव रुक जाता है।
पाला पड़ने या अचानक वर्षा होने से फसलें विनष्ट हो जाया करती हैं।
कहने का तात्पर्य यह है कि खेत की जुताई, गुड़ाई बोआई, निकाई, सिंचाई, कटाई आदि से लेकर जब तक अन्न घर में न पहुंच जाय, उस पर मौसम का प्रभाव पड़ सकता है।
अत: एक सफल किसान को मौसम की पहचान करके ही अपना काम करना आवश्यक होता है।
यदि आकाश में बादल नहीं घिरे हैं, पोली पड़ने लगती हैं और अन्त में मुर्झा कर सूख जाती हैं।
फसलें एक निश्चित नमी की मात्रा ही सहन कर सकती हैं।
अचानक यदि यह नमी समाप्त हो जाती है और पौधे में पानी की मात्रा बिल्कुल ही नहीं रहती तो उनमें आहार बनने की क्रिया बन्द हो जाती है।
जड़े सूख कर टूट जाती है और फसल विनष्ट हो जाती है।
अधिक नमी के बढ़ जाने पर भी फसलों का बढ़ाव रुक जाता है।
तापक्रम गिरने से पौधों की पत्तियों पर अधिक प्रभाव पड़ता है।
उनकी नसें काम करना बंद कर देती हैं।
फसल ऋतुओं के अनुसार ही बोई जाती हैं ।
उन ऋतुओं में मौसम का ज्ञान जरूरी होता है।
ऋतुएँ 6 मानी गई हैं।
प्रत्येक का समय दो मास का होता है।
हमारा वर्ष चैत्र से प्रारम्भ होता है जबकि सर्दी का अन्त होने लगता है और ग्रीष्म का आगमन होता है।
हमारे देश के मौदानी भागों में इन ऋतुओं को पहचान सरलतापूर्वक हो सकती है।
परंतु इसी देश में कुछ ऐसे भाग हैं जहाँ वर्ष के आठ महीने कड़ाके का जाड़ा पड़ता है तो कहीं आठ महीने गर्मी।
कहीं 500 इंच तक बर्ष भर में पानी बरस जाता है तो राजपूताने जैसे स्थान में कभी-कभी 5 इंचका भी औसत नहीं होता।
हमारा देश काफी विशाल है, कर्क रेखा इसके मध्य से होकर गुजरती है, जिसके तीन ओर समुद्र है और यह मानसूनी हवाओं के मार्ग में पड़ता है।
अत: यहाँ की जलवायु स्थान-स्थान पर भिन्न हो जाती है।
कारण यह है कि कर्क रेखा पर सूर्य की किरणें तिरछी पड़ती हैं।
वर्ष के चार महीने सूर्य सिर पर चमकता है।
